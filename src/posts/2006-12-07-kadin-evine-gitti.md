---
title: "Kadın evine gitti"
date: "2006-12-07"
categories: 
  - "kargadan-haberler"
---

                                           ![dscf3269.JPG](/uploads/2006/12/dscf3269.kucukresim.JPG)  

Her akşam **Hoca**'ya salep pişirdi. Her gün **mutfakta** bulaşık yıkadı, durmaksızın **çamaşır** astı kuruttu, yine de **Hoca'ya** yaranamadı Gaaak. Guk. Dün sabah **güneş doğmadan** karanlıkta **arabasına** binip gitti.... Gaaak.Guuuk. Daha **haber** yok. **Hoca** merak içinde, çünkü Salı günü **opel arabayı** ustaya götürdüler,   **Hoca** ustaya dedi ki:  -Bu **araba** yarın iki bin kilometre yol alıp **Marsilya'ya** gidecek. **Usta** - **gider**... dedi. **Hoca** inanamadı, başka ustaya sordu, o da - **gitmez** dedi.

Gider gitmez derken kadın sabah **gaza** bastı gitti. **İpsala** kapısından çıkıp bir günde **Yunanistanı** geçecek, ertesi sabah **Adriyatik** kıyısına varacak, **İgoumenitza** denen bir yerden **arabalı vapura** binip **Venediğe** gidecek, Kuzey **İtalya'yı** baştan sona geçip oradan **Marsilyaya** inecek... gaaak. Guuuk. Üç **gün,** iki **gece** yol... Gider mı **gitmez mi** ? bilmem gaaak. **Gidemez** de geri dönerse, yollarda **başına** bir şey gelirse... **Hoca** galiba "**gitsin de ne olursa olsun"** a getirdi işi... **Fazilet** dayanamadı...

\-Sus ağzından **yel** alsın, **şom** ağızlı **pis** karga, bırak kadın   **ülkesine** gitsin...Gaaak. Gurk.

\-**Fazilet** dedim, sen bilmiyorsun. Bu **kadın** iki ruhlu ama **Hoca** üç ayda onun ikinci ruhunu   **manü militari** terbiye etti, şimdi durum **eskisinden** daha iyi... **Teşhis** ve **tedavi** başarılı. Her   iki **ruh** az çok **dengelendi**. Birinin **azgınlığını** diğeri **yatıştırıyor**, diğerinin **sünepeliğini** öbürü **tahrik** ediyor... Sana da oldu mu **böyle şeyler** ? Fazilet cevap vermedi. Düşünüyor... **Düşünsün...** ben devam ettim. **Hoca** şimdi haber bekliyor... Arabanın **debriyaj** balatası bitik. Koca **Pelopones'in** dağlarını nasıl aşacak...? **Benzine** para yeter mi ? Kadın **parasız** kalırsa ne yapar ? **Cuma** gününe kadar adam neredeyse **uyumayacak** ... Gaaak. Guk.

**Fazilet** "Allah büyük" dedi, cevap vedim:

\-Allah büyük ama **Opel** Corsa küçük...

Hani **Yahudi** sandala binmiş **fırtına** çıkmış, dalgalar yükseldikçe **yükseliyor**,   Yahudi korkuyor... Sandalcı "**Allah büyük**" demiş, **Yahudi** titrek bir sesle konuşmuş: "**Allah buyük ama sandal küçük..."** işte onun gibi bir şey... gaaaak. Guk.

Kadın gider gitmez **Hoca** evi altüst etti. Gaaak guuuk. Önce kadının **yatağını** bozup üç ay  kaldığı **namaz** odasını eski haline getirdi Gak. Takırrr. Sonra    götürmediği **kitaplarını**, kalemlerini, **defterlerini,** hatıra eşyalarını, **incik** boncuklarını bir sandığa doldurdu. Giyeceklerini **bohçaladı** kaldırdı. **Gardroptaki** elbiselerine nedense **dokunmadı.** Gaaak. guuuk. Sonra sıra **mutfağa** geldi... Kadının giderken **rehin bıraktığı** tencerlerini tavalarını, **bardak** ve sağanlarını **iş odasına** taşıdı... Gaaak guuuk. Biz **Faziletle** pencereden bakıp güldük durduk... Bir ara **gözü** bize takıldı, benle konuşmaz ama **Fazilet**'e seslendi:

\-Muzurluk edip olanları **herkese** yaymayın... ne yapayım ? ben bu kadından **kurtulamıyorum**. Sanki burası kendi evi...   yıllar önce **şaşkınlıkla** ben, buna **evlenme** teklif etmişim... Benim çoktan **aklımdan** çıkmış... Ama bu **püsküllü belâ** o lafı unutmamış... Söyleyin **Kargalar** bende bu kadınla **evlenecek göz var mı** ?   Ama yine de **yaşlıkta** acaba bana bakar mı ? diye **düşünüyorum.** İşte o yüzden ara sıra pılı pırtıyı toplayıp **evime geliyor**, geri gönderemiyorum.

**Faziletle** bakıştık. Gaaak. Guk. Hoca gerçekten **hüzünlüydü**. Üç ayda yamulmuş, **yumulmuş**, yangın **bakırına** dönmüştü. Onu hiç bu kadar **çaresiz** ve **kararsız** görmemiştik. Biz **kargalar** daha ne söyleyebiliriz ki gaaak.guyuuk.. **Adam yılların derdini çekiyor...** İnşallah yakın zamanda **yüzü güler**... Kadının **fırtınası** evde ne var ne yok **süpürdü.** Bakalım **üç aylığa** kadar **Hoca** ne yiyecek... Gaaaak. Guuuk.
