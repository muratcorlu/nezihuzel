---
title: "Ülke yıkmak kolaydır"
date: "2009-12-15"
categories: 
  - Altın Sorular
---

_![](../uploads/image/Ataturk__.jpg)  
Gazi Mustafa Kemal Paşa anıtı-Bursa._

_Bir okuyucumuzun yorumunu ve benim katkımı  arzediyorum :_

Tam 16 sene önce Milli Güvenlik Kurulu bir karar alır ve o kararda eyleme katılmamış pkk’lıların yargılanmadan affedileceği belirtilir,  ama o günün sabahında 33 erimiz korumasız olarak yola çıkarlar ve şehit edilirler. Ve o zamanki AÇILIM açılamadan biter. İşte okumuyoruz ve bilmiyoruz, unutuyoruz. Yazık bize yazık.

"Hem Milli Güvenlik kurulu hem de Anayasa Mahkemesinin kararları tavsiye mahiyetindeyken siyasi karar hükmüne girip, 27 mayıs tepki nayasasının getirdiği kötü bir devlet geleneği ile icra gücüne kavuştu. Gazi hazretlerinin "Milli hakimiyet prensibi" rafa kalktı. Ülke hakimlere ve askerler teslim edildi. Siyaset yapılamaz oldu, kötülendi. Hükümetlerin elleri kolları bağlandı, devletin otoritesi sıfıra indi ve bu günkü durum doğdu. Şimdi ayıklasınlar pirincin taşını…Ben gazete yönetirken muhabirleri toplar “aman anayasa mahkemnesi kapatı” diye  yazmayın "kapatılmasını istedi" deyin, sonra alışırlar hakimleri azdırırsınız derdim, kimse dinlemezdi. Aradan otuz beş yıl geçti. Devletin düzeni bozuldu. Bozulmakta geç bile kaldı. Korkuyorum, bir kıyamet kopacak. Şimdi iş vatandaşın sağduyusuna kalmıştır. Benden söylemesi üst tarafını bu ülkenin değerli, insanları düşünsünler. Tanrı herkese basiret ve vicdan nasip buyursun. Ülke yıkmak yapmaktan kolaydır. Saygılarımla"  
Nezihuzel  
Sapanca 15 Aralık 2009
