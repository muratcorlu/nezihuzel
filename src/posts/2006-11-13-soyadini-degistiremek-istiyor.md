---
title: "Eşekçalan Soyadını Değiştirecek"
date: "2006-11-13"
categories: 
  - Günün Çilesi
---

A.A

![](http://www.hurriyet.com.tr/_newsimages/2434182.jpg)**Şanlıurfa'nın Siverek ilçesinde "Eşekçalan" olan soyadından utanan kişi, bunu değiştirmek için mahkemeye başvurdu.**

Siverek'in **Gazi** köyünde oturan **Mehmet Eşekçalan** (32), **soyadının** olumsuz anlamından **utandığını** söyledi.

Soyadının **anlamından** dolayı çeşitli sıkıntılar da yaşadığını belirten **Eşekçalan,** bu nedenle **mahkemeye** başvurduğunu belirtti.

Kendisini tanımayanların **soyadını** duyduğunda **gülümsemeye** başladığını ve bundan sıkıntı duyduğunu ifade eden **Eşekçalan,** şunları kaydetti:

"Özelikle **askerlik görevimi** yaparken **soyadımdan** dolayı arkadaşlarımın çoğu benimle **alay** ediyordu. İnsanlar **soy ismimi** duyunca hemen **gülümsemeye** başlıyor. **Tarım işçisi** olarak çalışıyorum bu nedenle şimdiye kadar **soyadımı** değiştirme **imkanım** olmadı. Ancak geçtiğimiz günlerde **alay konusu** olan soyadımı **değiştirmeye** karar verdim. Bu amaçla **Siverek Asliye Hukuk Mahkemesine** başvurdum. Şimdi **mahkem**e tarihini bekliyorum. Dilekçemde **'Eşekçalan'** olan soyadımı '**Türkoğlu'** olarak değiştirmek istediğimi **belirttim**. Bu soyadından ben **çok çektim** bari **çocuklarım** çekmesin."

Mehmet **Eşekçalan,** aynı soyadı taşıyan bazı **akrabalarının** da soyadlarını geçen yıl değiştirdiklerini belirtti. (**Hürriyet'e** teşekkürler)
