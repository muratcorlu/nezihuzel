---
title: "Din ve Devlet"
date: "2009-11-11"
categories: 
  - Baş Yazı
---

![](/uploads/image/kuzi.JPG)  
  
Hiçbir devletin **zulmü** kıyamete kadar sürmez, hiçbir **siyasi kuruluş** insanlara **zarar** vermeye başladığında **ayakta** kalamaz. İ**nsanoğlu’**na mutluluk **vaad** ettiği halde onun **kuyusunu** kazmaya başlayan hiçbir **kamu düzeni**, zamanların sonuna kadar **egemen** olamaz.

Biz geçen hafta **Avusturya’**nın **Carnuntum** kasabasında bunları öğrendik. O gün orada **karşılaşan** aklı ve yüreği sağlam kişiler, zamanımızdan **17oo yıl önce** olmuş bir olayı konuşurken aslında bu **gerçeği,** bir kere daha kuvvetle i**nsanoğlu**’na haykırdılar.

Geçmiş **çağlarda** o zamanki dünyanın yarısından çoğunu ele geçiren **Roma İmparatorluğu**, çatısını kurarken kullandığı eski **putperest** inançlarının eskimesi üzerine  ortaya çıkan, yeni **din oluşumlarına** karşı gelerek insanlığın en **âdî** ve **kanlı**  zulüm çarklarından birini kurmuştu. **Ayakta** kalamadı.Yönettiği muazzam **alana** yayılmış halklara **din özgürlüğü** tanıyan **313 Milano** bildirisi bu **devletin** sonu oldu. Sonra **yıkım** başladı. Mesaj bitmiş **devlet** kapanmıştı.

Yaklaşık **aynı topraklar** üzerinde **beş yüzyıldan** fazla egemen olmuş **Osmanlı İmparatorluğu** dünyayı İslam dini ekseninde “**inananlar ve inanmayanlar** “olarak ikiye ayırmıştı. Batı  “**dar ül harp**” savaş alanı, Doğu “**dar ül sülh**” barış alanıydı. Bu görüş **beş asır** sürdü. Devlet beş asır **inanmayanlarla** savaş etti, inananlara **sulh** vaadinde bulundu. Bu da **yürümedi**. İnanmayanlar sonunda seslerini **yükselttiğinde** onlara özgürlük vermek zorunda kaldı. 3 kasım 1839’da **Padişah** iradesiyle okunan **Tanzimat** Fermanı bu devletin **sonu** oldu. Mesaj bitmiş **devlet** kapanmıştı.

Asrın başında **Avrupa**’nın doğusunda ve tüm **Asya kıtasının** kuzeyinde “**Sovyet Sosyalist Cumhuriyetler Birliği**” adıyle bir **devlet** kurulmuştu. Bu devlete hâkim olan ideoloji “**Komünist**” adı altında **insanlara** ekonomik ve **siyasi eşitlik** vaad ediyor ve “**Homo Sovieticus**” tarifiyle yeni bir **insan** modeli çiziyordu. Bu da yürümedi. **Kütleler** halinde insan öldürüldü, “**sınıfsız toplum**” adına toplumun en ileri **sınıfları** yok edildi. Yalanlar söylendi, **vaad** edilen mutluluk bir türlü gelmedi. **Devletin** son başkanı **Perestroika:** üç atlı araba, **Glasnost:**ayna adı altında **açılım** programları sundu. Bu da o **devletin** sonu oldu. **Meclisi** toplanamadı. Bir sabah **bayrağı** indirdiler. Mesaj bitmiş **devlet** kapanmıştı.  

**Atlantik Okyanusu**’nun ötesinde “**Yeni Dünya**” kıt’asında **Anglo-sakson** kökenli bazı aydın ve **vicdanlı** kişiler “**Özgürlüğün**” en son **türkülerini** söyleyerek **asil** bir **devlet** kurmuşlardı. Bu yeni **vaad** hepsinden üstündü. Ancak bu **devlet** son zamanda “**terörist**”lere takılarak dünyayı "**hayır ekseni**" ve "**şer ekseni"** diye ikiye ayırdı. Bir **ülkenin** açlarını bir **yıl** doyuracak kadar **parayla** ürettiği **bombaları**, o aç ülkelerin üzerine **bir günde** boşalttı…  “**Özgürlük**” mesajı silindi ama **kapatma** işlemi uzun süreceğe benziyor.

Yıkılan **Osmanlı devletinden** sonra **Anadolu** yarımadasında **mert bir generalin** önderliğinde **savaştan** kalma eski **Osmanlı subayları** ile yenilgiyi hazmedememiş orta sınıf yürekli **halk** aydınları **Ankara**’da bir **devlet** kurdular. “**İmtiyazsız sınıfsız**” bir topluluk vaadiyle yeniden **dünya sahnesine** atıldılar. Yeni devlet **halk iradesine** dayanan sağlam bir yapı ile **ortaya** çıktı. Ancak **ekonomik** ve **sosyal**  sıkıntılar “**imtiyazsız sınıfsız**” tümcesini zamanla etkisiz kıldı. Halk **irades**i gerilerdi. Devletin **Doğu**’su **Batı'**sına darıldı. Sağlam **Mesaj** sislenmişti. 

Anlaşıldığına göre **insanlara** hukuk vaad ederek bir araya gelen **devletler** başlangıçta **şirin** gözüken bir i**deolojinin** arkasına sığınarak ilerde en **ağır cinayetleri** işleyebiliyorlar. **İdeolojinin** kalınlığı ölçüsünde **saklanabilen** bu cinayetler, bir gün fazla gelip **saklanamaz** olduğunda o **devletin** de sonu geliyor ve **dükkan** kapanıyor.

**Carnentum** toplantısı halklara **din özgürlüğü** tanıyan “**313 Milano Bildirisinin**” anılması ile sürecek bir **dizi** toplantının **başlangıcı** oldu. Bu bir **turistik** eylem veya **tanıtım** alanı değildir. **İstanbul’**un kurucusu ve **Rom**a’nın efsane kralı **Konstantin**  altına imza atığı bu ilginç **kararla**, bir dini, yaşlı **İmparatorluğunun** resmi dini ilan ediyordu.

Böylece yeryüzünde kurulan her devletin başvurduğu “**ilahi formüle**” sığınıyor ve devletini yeni bir **dinle** güçlendirmeyi deniyordu. Bu “**din- devlet**” ilişkisi  **1780 Fransız devrimine** kadar sürecek ve ondan sonra **dinsiz devletler** çıkacaktı. Şimdi **229 yıldır** bu sürecin içindeyiz.

**Devletin** dini olur mu ? diyorlar, **bakalım** ilerde ne diyecekler.

![](/uploads/image/asker 2.JPG)     ![](/uploads/image/asker 3.JPG)

![](/uploads/image/yeniceri.jpg)![](/uploads/image/tekno55.jpg)
