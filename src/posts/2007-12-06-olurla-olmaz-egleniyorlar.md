---
title: "Bu bir Cinnet"
date: "2007-12-06"
categories: 
  - Olurla Olmaz Muhabbeti
---

         [![seytanevil.jpg](/uploads/2007/12/seytanevil.jpg)](/uploads/2007/12/seytanevil.jpg "seytanevil.jpg")[](/uploads/2007/12/1350-bill-et-tom.jpg "1350-bill-et-tom.jpg") 

İki taraf da birbirini **yok** etmiş, iki taraf da **yıllarca**, on yıllarca**, asırlarca** birbiri ile uğraşırken birbirlerini **mutasyona** uğratmış, genleri, **temel yapıları**, hareket noktaları, çıkış **kotları** karşılıklı  değişmiş, **fizikleri,** kimyalarına karışmış, **bedenleri** çığrından çıkıp **iğrenç** yaratıklara dönmüşler, şekilleri **aslî** yapılarına uysa da içlerinin **ahengi** bozulmuş, inanılmaz bir **bozgunluğa** uğramışlar, **bülbül** görünüşlü **eşekarılarına** benzemişler. Habire birbirlerini **sokup** zehirliyorlar. Ne y**aptıklarını** anlamıyorlar. **Zehirlerini** her fırsatta, her yerde, **herkesin içinde** birbirlerinin **içine** akıtıyorlar. Yaşadıkları **kızgın pratik** ve kahredici ortamda bir **cins** yeni **yaratılış** ucubesi, **hilkat garibesi** yaratık şekline girmişler. Bu güne kadar yaşamda **böyleleri** görülmemiş, **yaratıklar** içinde benzerlerine **rast** gelinmemiş. **Var** oluşlarının **dayanılmaz hafifliği içinde** ruhen yok olmuşlar. Ruhen ve **bedenen** yaradılış ârızasına **mahkûm** olmuşlar. **Spastik** doğmuş çocuklara  benziyorlar. **Yok** oluşun sınırından **varlığı** seyrediyorlar. **Yoklukla** varlık arasındalar. **Keşke** hiç **var** olmasalardı. Hep **yok** kalsalardı.

–Neler anlatıyorsun **Olmaz**…?

–**Hiç…** kendi kendime **eğleniyorum…**

–Kimlerden söz ediyorsun… ?

–Söylemem, **olmaz, Olmaz** …Sen de **eğlen.**

**–Olur**… Onlar birbirlerini **tanımıyorlar** ama birbirlerini **tamamlıyorlar**, birbirlerini hiç görmemişler, **isimlerini** de bilmiyorlar, ama **yan yana** duruyorlar, belki de **sırt sırta** yaşıyorlar, biri **öne** bakıyor, biri **arkaya,** biri **yukarı** bakıyor, biri **aşağıya**… **Gece** ile **gündüz** gibi **sırt sırta** vermişler biri **karanlığa** bakıyor, biri **aydınlığa** , bazen **şaşırıp** yer değiştiriyorlar, o zaman **kıyamet kopuyor**, ortalık **toza dumana** bürünüyor sonra yine **kendilerine** gelip yaradılışlarına **uygun** tarafa **dönüyorlar**. Aslında onlar çok **iyiler,** iyiliklerinden yanlarına **varılmıyor**, herkese çok **iyi** davranıyorlar, **keşke** herkes **onlar gibi** olsa, görevlerinin **iyilik** olduğunu **fark** ediyorlar, **Yaradan**’ın onları öyle yarattığından **sonsuz** mutluluk duyuyorlar. Sen onlara neden **iğrenç** dedin ? **Yaradılış sırrına** taan ettin, neden **öyle** dedin ? Hıııı, ben senden bunu **beklemezdim**, ama neye **yarar ki** adın çıkmış **Olmaz’**a … Şeklin dönmüş **Yaramaz**’a. Senin **güllerin** açmaz, **dikenlerin** kurumaz. Ne olur ne olmaz… Hem olur, hem **olmaz,** belki olur, belki **olmaz**…Ben gene de susayım.

–Olmaz, **konuş**…

–Konuşursam **fena** olursun…

–Bundan daha **fena** olmam…

–Pek iyi öyleyse… Birdenbire **içim karardı**, sene inat, onların **olup olmayacaklarını** düşünmeye koyuldum. Sen dedin ki **olmaz,** ben derim ki **olur**… Bir **suçları** yok ki neden onlara **olmaz** diyorsun. **Yılan** yılanlığından, **karınca** karıncalığından **sorumlu** mu ?  senin adın **Olmaz** ise **suçlu** onlar mı…? Ayrıca onlar **kimler** ? Söylemedin, işi **karanlığa** boğuyorsun. Sana binlerce defa kimseyi **yargısız suçlama** dedim, dinlemiyorsun. **İnsanoğlu**’nun yargıya ihtiyacı var. Yargısız **yaşam** sargısız **yaraya** benzer, **kanar** durur. Adamın içi **yanar** durur. **Olmaz**, beni dinle, **ortalığı** karıştırma, senin yüzünden **ocaklar** sönecek, **kaçaklar** çoğalacak, gül gibi **analar babalar** çocuklarından **ayrı** kalacak, **gayrı** düzen bozulacak, **şirketler** dağılacak, **dükkanlar** kapanacak ülke **harap** olacak…

–Çok **uzattın**, 

–Uzatan sen, söylesen **onlar** kimlerdi ?

–Hergün **halkın** önüne çıkarlar, her köşeden **kafa** tutarlar, her **lafa** karışırlar, her yere **kol** uzatırlar, her **yola** baş koyarlar. Her söze **maydonoz**, her işe **salyangoz,** her  **belaya** bulaşık her **cefaya** alışık, insanlarla **sırnaşık**, yedikleri **herze,** kaşık **kaşık...** **TV**’ler onlarla **dolu,** **Bilgisayarlar** onların **yolu**. Her çareye **baş vurup** her gün **görünürler.** Gece gündüz ekranlarda **sürünürler.** Kendilerinden **söz** edilmezse, **üzülürler,** üzülerek süzülürler. **süzülerek** büzülürler. Sırası gelince **düzülürler.**

Bunlar ilerde  **kahrolur**, **şeytan** bunlarla **haşrolur.** Yüzlerini parçalar, göğüslerine **jilet** atarlar. Bunlar vatanı **satarlar** sonra yan gelip **yatarlar**. Sakın yanlarına sokulma **ellerine** dokunma, yüzlerine **bakma**, onların tarafına **sarkma**. Neyi tuttularsa **bozdular**, neyi elledilerse **pislediler,** bu toprağın **huyuna,**  öbür tarafın **suyuna** amansız **düşman** oldular. Yine de **kahraman** oldular. 

–Beni dinle **Olmaz,** sen üşüttün mü ?

–Olmaz, hem **olur** hem olmaz, **olunca** olmaz, olmayınca **olmaz,** olursa **olmaz** olmazsa olmaz… **yeterince olur** yeterince **olmaz**, yeterse **olur** yetmezse **olmaz**… Bu bir **cinnet,** geleceği **cinayet.**
