---
title: "Hain İktidarların Sonu"
date: "2007-09-29"
categories: 
  - Günün Çilesi
---

[![bonz.bmp](/uploads/2007/09/bonz.bmp)](/uploads/2007/09/bonz.bmp "bonz.bmp") 

**Zenginlerin** uzantısı **halk** düşmanı **hain** iktidarlara karşı **tek direnebilecek güç Din’dir**. Dün de böyleydi, **bu gün** de böyledir **yarın**  da böyle olacaktır.

Zaten **dinler** ortaya çıktığında hep böyle çıktı. **Hz İsa Zeytindağın**’daki ünlü toplantıdan sonra şehre indiğinde, **halkı aldatan pazarcıların** tezgahlarını başlarına yıktı. **Cenâb-ı Peygamberin** diliyle **İnsanoğlu**’na ulaşan **Kelâmullah**’ta “**Zenginin malında fakirin hakkı vardır**...” yazılı. **Çakyamuni Budha** yeryüzüne “**fakirleri**” korumak üzere çıktı. **Fakirleri** kime karşı koruyacaktı ? Elbette **zenginlere**...

Hain iktidarlar **çöreklendikleri** ülkelerde **tüm kurumları** ele geçirebilirler, **eğitim, ekonomi, askeriye, siyaset...** her şeyi ellerine geçirebilirler, her yere **bayraklarını dikebilirler** ama halkın gönlünde  taht kurmuş bir **inancı sarsamazlar**, işte o inanç, yükseklerdeki **şeytan yuvalarına** karşı kuvvetli ve kararlı bir **garanti** olabilir... Hatta onlar **din adamlarının** bir bölümünü de **ele geçirebilirler**... Ama işte **günlerdir görüyorsunuz** bu bölümün gençlerine diş geçiremeyebilirler... Onlar yaşlı büyüklerinden daha **cesaretli, daha dürüst ve daha namuslu** olabilirler. Resimlerden anlaşıldığına göre şimdiki adı **Myanmar** olan eski **Birmanya**’da sokaklara dökülen  “**bonz**”ların **hepsi genç** nesilden, aralarında **hiç ihtiyar “bonz” görülmüyor**, demek o ülkede **siyasal iktidarı** tutan hain çete, **yaşlı bonz’ları da ele geçirmiş**, gençlere pek aldırmamış... **Şimdi buldu belâsını**...

Siyasi iktidarlarla halklar arasında **kan davası** yaşanacak bir döneme giriyoruz... **Rabbim** bu işin sonunu hayreylesin...

Bu savaşta **doğru ve dürüst cephenin** kazanacağını umuyorum. Dünya hızla değişiyor,  haber kaynakları kontrol edilemiyor, hain iktidarlar **cep telefonlarının** ve İnternet’in **gücüne** erişemiyor. **Uluslar arası telefon şebekeleri** özellikle küçük ve çelimsiz **ülkelerin iktidarlarını dize getirmede** üstün başarı sağlıyor... **Hain iktidarlar** telefonları kapasalar kendileri de **mahrum** kalacak, **interneti** söndürseler, **bankaları çalışmayacak** yine kendilerine zarar, geriye **tek çare** kalıyor, halkın tamını **katletmek...** O da olmuyor...Ne yapsın zavallılar ? **Sınıflarının** sonu yaklaşıyor.  Bu bir anlamda **iki yüz** yıldır dünyayı saran **hain iktidarların sonu demektir**.

Haberlerin değerlendirilmesinden sonra **yeryüzünde** hain iktidarların **hangi metotları** kullandıklarına **sıra gelecektir**. Bunların en büyük başarısı ve akıllara **durgunluk** veren korkunç ve görünmez oyunu **kendi karşıtlarını** da **kendilerinin yetiştirmesidir**. Böylece      tezlerinin “**antitezini**” de kendileri ortaya atarak onu da **ellerine geçirir** ve karşı hareketi de kendi **şemsiyeleri** altına alırlar... Ondan sonra  **yüzbinlerce insan ölür**, bir avuç **hain ve çıkarcının** uğruna....

**Bosna, Rwanda, Ortadoğu ve Çin Hindi katliamları** bu tablonun en ilginç örnekleridir... Kimse konuların **iç yüzünü öğrenemez**, insanlar akşamları **TV** başlarına geçerek **film** gibi seyrederler olayları... **Hain iktidarların** ve onların uzantısı **finans kapital çevrelerinin** her dediğine **inanarak...** Ne **Bosna** soykırımını her açıdan destekleyen **İtalyan firmalarının**, ne **Rwanda** katliamında rol alan **Fransız şirketlerinin** ne de **Uzakdoğu’**daki uluslararası **kaatil bankerlerin** **sırlarını öğrenemezler**.

Hain iktidarların ve onların **uzantısı çıkar çevrelerinin** veya çıkar çevrelerinin **uzantısı hain iktidarların** yeryüzünde işledikleri **insanlık suçları**,bir gün ortaya çıktığında,insanoğlu **hayretten hayrete** düşecek ve dürüst  bir yaşam **düzeni** için kolları sıvayacaktır. **O günü görebilsek**...
