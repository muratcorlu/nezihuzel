---
title: "Karanlığa aşık oldular"
date: "2010-07-20"
categories: 
  - Dervish
---

[![gul36.jpg](/uploads/2010/07/gul36.jpg)](/uploads/2010/07/gul36.jpg "gul36.jpg")

Yaptıklarından bu devir utansın Yapmadıklarından hüzne kapılsın Yapacakken yapmadığından kederlensin de Karalar bağlasın, insanoğlu utansın

İşlerin giderine aklı erdirmeden Hayatın asil düzenine uyum bilmeden Kendi dar dünyasından mağara dışında Olanlara anlam veremeden Bir ömür sürenler utansın.

Utanç verici bir yaşamın Karanlıklara açılan penceresinden Şu yuvarlağı seyredenler Işık sevmeyen  baykuşlar gibi Karanlığa aşık oldular.

Işığa koşanları ezdiler, çiğnediler Kendi karanlıklarını onlara Sürmek istediler. Suçluydular, Suçlarını herkese bulaştırdılar Suç hastalık gibi yeryüzüne yayıldı.

Suçlular suçlarından habersizdi Şeytanla dost olmuşlardı. Onlar şeytana da şeytanlık aşıladılar Şeytan başarılarını kutladı

Yaşadıkları çukurun üzerine Bir gün birisi toprak örtecektir. Yaradanın hükmü, belanın Sonsuz olmadığını gösteriyor.

Utanmalısınız.Utanmalıyız Devir utanmalıdır. Ve bu utanç üzerimize atılacak Toprağın ta kendisidir.

                                Sarı Şeyh
