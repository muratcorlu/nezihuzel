---
title: "Din dar geldi"
date: "2010-03-09"
categories: 
  - Olurla Olmaz Muhabbeti
---

![](/uploads/image/ikizler_burcu.jpg)  
\-Olmaz ! sen Müslüman mısın ?  
\-Elhamdülillah, sen değil misin ?  
\-Müslümanım. Son zamanda ne oldu, biliyor musun ?  
\-Hayır, ne olmuş ?  
\-Dindarlara din dar geldi..  
\-Ne dedin ? anlamadım  
\-Din dar geldi, dedim…  
\-Kime dar geldi ?  
\-Müslümanlara..

\-Nasıl şey o ?  
\-Düz mantık.. bak diyne, dinin şartı kaç ?  
\-Beş..  
\-Dinin kaynağı ne ?  
\-Kur’anı kerim, hadisi şerif.. yani, peygamberimizin sözleri  
\-Bildin, şimdi bu değişecek..  
\-Nasıl değişecek ?  
\-Kur’ana dokunamıyorlar, hadisleri değiştirecekler.  
\-Neden ?  
\-Din dar geldi ya, genişletecekler...  
\-Nasıl genişletecekler ?  
\-Diyanette hadisleri ayıklayayacaklar, darlık getiren hadis varsa kaldıracaklar.

\-Nasıl yapacaklar bunu ?  
\-Şu doğru, bu doğru değil diyerek..  
\-Olmaz..  
\-Olmaz yine başlama.. neden olmaz ?  
\-Bin beş yüz yıl önce vefat etmiş bir peygamberin sözlerinin hangisi doğru, hangisi eğri kim nereden bilecek ?  
\-Onlar bilir..  
\-Nereden bilirler.. ?  
\-Peygambere sorarlar,  
\-Nasıl sorarlar ?  
\-Ruhunu çağırır, sorarlar.

Olurla Olmaz’ı anneleri küçükken evlerinin yanındaki cami’de açılan Kur’an kursuna göndermişti. Orada cami’nin hocası çocuklara din dersi veriyor, namaz surelerini ezberletiyordu. Olur’la Olmaz kardeşler ilk din derslerini cami’nin hocasından almışlardı.Bazen de merak eder birbirlerine sorarlardı. Anne ve babaları fazla dindar değildi.

Anneleri bir hoca kızıydı, ömrünün sonlarına doğru namaza başlamış hiç bırakmamıştı. Babaları ise dine aldırmazdı… Dini reddetmez (haşaa) dindarlara saygılı ve temkinliydi, ama pek din lafı çıkmazdı ağzından. Müslüman bir ailenin çocuğuydu. Onun da sülalesinde hocalar vardı, gakat nedendir bilinmez bu konuda lakayt bir adamdı.

Olur’la Olmazı mahalledeki Kur’an kursuna gönderen de anneleriydi.  Olmaz baştan gitmek istemiyordu. Bu işlerin bir faydası “olmaz” diyordu. Olur ise hevesliydi, bu işlerin faydası “olur” diyordu. Olmaz diyordu ki :” Dine sarılan kaderci olur, her şeyi Tanrı’dan bekler, kendi yaratıcı gücü söner gider” Olur ise: “dine sarılmayan mahvolur, kendi benliğini koruyamaz, bir yaratıcıya inanmak O’nun gibi yaratıcı huyu edinmektir, insan olmanın başka çaresi yoktur ” diyordu.

Aslında ne Olur, ne Olmaz bu konuda kendi iç güdülerinden başka bir şey bilmezlerdi. Kitap okumamışlardı. Sohbette bulunmamşlardı. Onlara kimse bir şey öğretmemişti. Herşeyi kendi kendilerine bildiklerine inanırlardı. Olağanüstü olay.. bilirlerdi de. Bazen de saçmaladıkları olurdu. Olur’la Olmaz ara sıra akıllı laf da ederlerdi. Din konusunda.
