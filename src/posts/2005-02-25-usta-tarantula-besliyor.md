---
title: "Usta Tarantula Besliyor"
date: "2005-02-25"
categories: 
  - "kargadan-haberler"
---

Günlerdir adamın ağzını bıçak açmıyor...gak.gak... yanına sokulamıyorum ki, bir haber alayım...Kimselerle konuşmuyor... Gak. Guk... Konuşmaya gelenlere surat asıyor... Konuları kısa kesiyor... Ne oldu Usta'ya ? O neş'eli, canlı adam gitti yerine gudubet bir şey geldi. Fazilet de kuşkulu... O galiba birşeyler seziyor, bana söylemiyor. Gak.Gak.Takırrr... Sordum : cevap vermedi... “boşver” anlamında başını salladı... Bana mı “boşver” Ustaya'ya mı ? Geçen hafta telefonlarda hararetli konuşmalar oldu. Ankara'da bir yayınevi, haber vermeden Usta'nın bir kitabını basmış...tıssss. Acaba ona mı canı sıkıldı ? Yeni çıkan bir kanuna göre bu suçun karşılığı 100 milyar para cezası altı ay hapismiş....Guuuurrrr. Pazar günü Usta'yı aşureye çağırdılar. Gitmedi... – Sapancadaki günlerim artık sayılı...dedi. Anladım...Gak.Guk... Korsan baskı, para cezası falan değil. Usta bu yerlerden sıkıldı...Hayatta İnanılmaz bir hatâ işlediğine artık inanmaya başladı... Fazilete sordum – sakın belli etme dedi... İşin tersiliği gün gibi ortada. Usta'nın Sapanca'daki villa'da “sürgün” yaşadığını ben de anlıyorum ama söyleyemiyorum. Gak.Guk... Arabasını kullanamayan adam şehrin dışında yaşıyor... Guk. Gelip giden iki dostu var ama onlar da çoluk çocuk ve aile sahibi, biri hastalansa öbürü kayıplara karışıyor... Usta geçen hafta öksürük oldu...Kendi kendini tedavi etti. Olacak şey değil... Kalabalıklarda büyümüş, insan toplulukları ile yoğrulmuş bu tuhaf adam, deniz feneri gibi cız cıbıldak yapayalnız kaldı... Gak...Gak...Gak. Kara kara düşünmesi ondan... Gak. Tak. Tuk. Fazilet diyor ki – bekle görürsün, bak nasıl bir çare bulacak... sen de ben de şaşıp kalacağız... Üzülüyorum...bazen gülüyorum. Bozuntuya vermemeye çaba harcıyorum. Ne de olsa can dostum... O olmasa fazilet de ben de aç kalacağız... Bir de kedi dadandı eve... Nevrozlu, kaprisli, psikopat acaip bir şey, hep kapının önünde duruyor... içeri girse dışarı çıkmak istiyor, dışarı çıksa içeri girmek istiyor...yemek versen yemiyor, insana sürünüyor, sevsen kaçıyor, sevmesen kızıyor... öbür kedileri kovuyor, devamlı mızıklanıyor... Adı “mızmız”. Usta dedi ki – hayvanın da dertlisi bize rastlıyor... Birkaç defa gagalamayı düşündüm. Acıdım. O da aileye girdi...Artık bizden sayılır...Gak...gak. Ben huysuz karga Rezalet, arkadaşım mutlu karga Fazilet, Ortada dolaşan psikopat kedi Mızmız... Bir de tarantula var... Merdiven altında yaşıyor... Onu ilk ev sahibi gördü...Dehşete kapıldı – merak etme kiraya dahil...dedim. Adam gitti bir daha gelmedi. Ayın birinde saat on'da gelir... Gak.Guk.Takırrr...Usta dedi ki –Kızarsam tarantula'yı salarım üstüne Tıssssss.
