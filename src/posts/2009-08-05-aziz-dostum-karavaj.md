---
title: "Aziz Dostum Karavaj"
date: "2009-08-05"
categories: 
  - "kaptanin-seyir-defteri"
---

![](/uploads/image/paris.jpg)

Bir haftadır **Paristeyim**. Aziz dostum **Karavaj**’ı görmeye geldim. **Karavaj**’la tanışalı üç yıl oldu. İlk defa yine **Paris**’te karşılaşmıştık. Bir **sabah** vakti eskiden **Fransız** krallarının  oturduğu bir sarayın bahçesi olan **Bagatelle** parkında bir araya gelmiştik. **O zaman** henüz tanışmıyorduk.

Vakit sabahın **körüydü** ortalık daha aydınlanmamıştı. **Karavaj** o sırada bir gölgeydi… **Karanlıklar** içinde bir **görünüyor** bir kayboluyordu, bazen **kaynağı** belirsiz yerlerden gelen hafif **ışıklarla** aydınlanıyordu.  O zaman öne doğru **eğiliyo**r ve gözlerimi dört açarak onu **gözlüyordum**.  Sessizce ortalıkta dolaşıyor, boyuna **daire** çiziyordu, ara ara sıra **toprakları** karıştırıyor ama hiç **durmadan** yürüyordu…

**Binicisi** geldiğinde sabahın ilk **ışıkları** belirmek üzereydi, yine de **Karavaj**’ın bakıcısı ve **binicisi** zorlukla seçiliyordu. Sonunda **suvari** bir hamlede uzun boylu, güçlü kuvvetli **hayvanın** üzerine çıktı. **Dizgini**, üzengiyi, **seleyi** düzeltti, yoluna koydu, eteğini **başlığını** yokladı. Bakıcı uzaklaşırken adam ve **Karavaj** tek bir **bedene** benziyordu. Sanki **birlikte** yaratılmışlardı. Nitekim az sonra da hep birlikte **hareket** edeceklerdi. Hiç ayrılmayacaklardı.

**![](/uploads/image/karavaj.jpg)**

**O bir  delikanlı  
**  
Bu **Karavaj** onbir yaşında bir **at**… Pek güzel **gözleri,** lepiska **yeleleri**, mukemmel rengiyle kusursuz **derisi**, taralı kuyruğu, **bakımlı** rondelalı, boyalı **tırnakları**, **Ruhr** çeliğinden nalları, **Zerrin Özer’**ink**i** gibi dudakları, **sülüs elifi** gibi kulakları var, sapına kadar **erkek**. Tığ gibi gibi bir **delikanlı.** İnsan bu **ata** aşık olur… Atla birlikte **ömür** sürer.

 **Atı** özel yetiştirmişler. **Fransa**’da tanınmış bir “**at sirki**” sahibi tarafından, bir “**at binme**” gösterisi için düşünülmüş. İlk **çalışmalar** ve daha sonra yapılan **egzersizler** sırasında inanmayacaksınız ama bizim **doksanlı** yılların başında Neyzen **Kutsi Erguner**’le birlikte yaptığımız ve o tarihte **Fransız Kültür** **Bakanlığı'**nın bir kuruluşu olan “**Dünya Kültür evleri**” tarafından **yayınlanan** ve şimdi bulunmayan “**İlahiler ve Bektaşı nefesleri**” CD’si kullanılmış.

Şimdi  bu gösteri **Parisli**’lere canlı olarak sunuluyor. Adı “**Levé du soleil: Güneşin Doğuşu**” Sabah güneş doğmadan önce karanlıkta başlıyor ve **bir buçuk saat** kadar sürüyor. O sırada biz değerli **Kutsi Erguner**’le birlikte müzik icra ediyoruz. O **ney** üflüyor, ben **bendir** vurup ilahi, nefes, **türkü** okuyorum. Bizim kaset **nihavent** ağırlıklı eserlerden oluştuğu için bana başından beri “**nihavent**” makamından ayrılma dediler. At **nihavend**’e alışkınmış… **Ritm’l**eri de tanıyor.

**![](/uploads/image/karavaj2.jpg)  
**

**Dört kişi olduk**

Geçen gün yaptığımız “**at konseri**” bu olayın ya beşincisi ya **altıncısı.** Bilmiyorum. Önceki yıl **Fas**’ta bir festivale katılmıştık. Şimdi **iş** ilerledi, **ekip** kaynadı. **Karavaj’**ın vazgeçilmez yetiştiricisi ve binicisi, bir **İspanyol** asilzade aileden gelen **Bartabas**, neyzen **Kutsi Erguner,** bendirzen fakir ve bir de **Karavaj** isimli at, dört kişi olduk. Her yerden **çağırıyorlar**. Bunca yıl **dervişlere** çaldık aldıran olmadı, günlerden bir gün yanlışlıkla “**at”**a çaldık, şimdi herkes **peşimizde**. Bakalım bu işin sonu **nereye**  varacak ?

**Fransızlar** bilmedikleri şeyin **kurdudur.** Bizim  kızar, aldırmaz ve “**bana ne**…” dediğimiz yerde onlar **sonuna kadar** işlerin peşini bırakmazlar. Her konuyu **derinleştirip** içini dışını çıkarmadan **rahat** edemezler. Eşyanın  **sırlarına** meraklıdırlar. Yeterli **bilgi sahibi** olunca da  bir daha **dönüp** bakmazlar.  Şimdi bu “**at**” hikayesi  **at’**ın sırlarını **keşfedinceye** kadar devam edecektir. Vaktiyle “**dönen dervişlere** “ de böylece **sardırmışlardı.** Otuz yıl kadar merakla **izlediler,** giderek  **ilgileri** azaldı. Sağ olsunlar, **sevimli** insanlardır, ama **sonunda**  dervişlere **Fransız** kaldılar.
