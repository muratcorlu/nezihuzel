---
title: "Memduh Karaib'lere Gitti"
date: "2004-06-27"
categories: 
  - Kargadan Haberler
---

Hoca'nın Galatasaray lisesinden yakın arkadaşı sanayici Memduh Üretmen'e İstanbul'daki yol kısıtlamaları dolayısıyla hafta başınde evine giremeyeceğini söylemişler... Gak...Gak...Gak. Memduh bey'in evi Beşiktaşın üzerinde Yahya Efendi mezarlığının arkasındaki korulukta... Gak. Evin tek bir girişi varmış, o da yasaklı yola uzanıyor... Memduh bey de kızmış çantasını almış Atlas Okyanusundaki Karaiblere gitmiş. 17 bin işçi çalıştıran 120'den fazla sanayi kuruluşunun sahibi ünlü iş ve üretim adamı Memduh Üretmen, İstanbul'daki NATO işgali dolayısıyla hafta sonunda soluğu Karaiblerde almış. Gak, Gak Gak...hırrrr. Hoca elli senelik arkadaşı Memduh'a demiş ki – Sen artık oradan geri gelme, fabrikalarını Karaib adalarından yönet... hatta o adalardan birinin adı da Türk adasıdır, oraya yerleş iyi gelir... gak...gak... Hoca diyor ki “İstanbul'un başına gelen bu felaket devam edecek... Bu gün Nato yarın başka bir şey... Çünkü Nato kafa, nato mermer... gak, gak, gak...bu ülkenin yöneticilerinin “yasaklama krizi” hele bir tutmaya görsün, suların alçağa akmasını, rüzgarın deli gibi esmesini, kuşların uçmasını köpeklerin havlamasını, anaların çocuk doğurmasını, toprakların bitki üretmesini, imamların ölü gömmesini, her bir şeyi yasaklayabilirler... Gak...guk.... Daha neler neler yasaklayabilirler...Hayatı durdurmak ellerindedir. Gak Gak. Sonu gelmez bu işin. Bir tarihte Bush İngiltereye gidecekti... Gak. Amerikan polisleri Londra'da İngilizlere her yeri kapattırmaya kalktılar... Sokakları, yolları, meydanları, parkları...Sonunda İngilizler kalayı bastılar... Hiç kuşku yok, Burada da yolları bağlayanlar Amerikan polisleridir... Tayyip gazetecilere rıca etti... – Yazmayın ! dedi. Onlar da yazmadılar... korkunç “rıca” sansürü yine çalıştı. gak, gak takırrrrr... Ama ben kargayım duyarım da, söylerim de, yazarım da... CİA'daki karga'lardan öğrendim... Uzun yıllar önce Misuri isimli, savaş artığı ünlü Amerikan zırhlısı Türkiye'ye geldiğinde İstanbul valiliği kerhaneleri badana ettirmişti... Amerikan gemicilerini ağırlamak için... Gak...gak...gak... İşte şimdi de Bush'u ağırlıyorlar... 24 milyon Afgan, 22 milyon Iraklı'nın kanını torbaya koyup boynuna asan savunma bakanı Rumsfeld'i de yanında beraber...Gak...gak...tıssss... Hoca izin vermedi, yoksa ben de 1957 mezunu, Okuldaki numarası 1347 olan Memduh Üretmen'le birlikte Karaiblere uçardım. Gak Gak. Söylentiye göre Memduh Üretmen Karaib adalarına kızını evlendirmeye gitmiş... Bilmem artık neden... Gak. Turrrr...
