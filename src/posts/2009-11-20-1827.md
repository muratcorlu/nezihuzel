---
title: "Nasıl Mevlevî oluruz ?"
date: "2009-11-20"
categories: 
  - "altin-sorular"
---

![](/uploads/image/galata_mevlevihanesi_.jpg)

Mevlevîlikle ilgili bir soru ve cevap. Arzediyorum:   
  
_Şimdi konuya dergahlardan başlayalım Sayın Uzel kesinikle size katılıyorum dergahlar ilim irfan yuvalarıydı insanı kamil yetiştirirlerdi ülkenin en önemli insanları dergahlardan yetişmedir neden böyle bir karar alındı ? tabii zamanın şartlarını bilmiyoruz şöyle bir rivayette var o zamanlar gerçek post sahibleri azalmış taklitçiler posta oturunca Atatürk’te dergahları sırlamış ama ben ihtimal vermiyorum.  
__Gelelim Mevleviliğe zaman içinde her tarikat gibi kendi içinde erezyona uğradı kadın semazenler, Hz Pir görüşlerini kendine göre yorumlama, şeriatı önemsememe “gel ne olursan gel” kelamını sakız gibi söylenmesi gibi. Altaylıya demiştiniz, Mevlana bir neşedir, ben inanıyorum, ağaç ne kadar budanırsa o kadar fazla verir .  
_  
O zamanın **şartlarını** biliyoruz: Karar “**Takrir-i sükûn devri**” denen fevkalade **nazik** bir siyasi dönemin eseriydi. Adeta bir **hükümet** darbesiydi. **Kürt isyanı** olayları ile bağlantılıydı. **Postnişinlerin** sahtesi elbette vardı, **allaüalem** ama postnişin sahte diye **postu** yakmak gerekmezdi. **Tekkeleri** kapamak da öyle… **Cami hocalarının** kötüsü yok muydu ? neden **camileri** kapamadılar ?  
   
Mevlevilik **erozyona** uğramadı, belki **“Mevleviyiz**” diyenlerin bir kısmı **erozyona** uğradı. **Şeriati** önemsemeyeni **Mevlevî** saymayınız. **Mevlevîlik** şeriat tamamlandıktan **sonra** gelir. **Mevlevîlik** ince **Müslümanlıktır.** Önce dinin **hükümlerine** uyacaksınız, sonra **aşkınız** galip gelirse, **Mevlevi** olursunuz. **Şart** değildir, **tercihe** bağlı, bir **ruh** neş’esidir. Bir rehberiniz yani **şeyhiniz** olacak. **Ahmet Yesevî** “Şeyhi olmayanın **şeyhi** şeytandır” dedi. Bu işin **şakası** yoktur.  
   
**Şeriatte** yasak olan **tarika**tte küfürdür, şeriatte **küfür** olan tarikatte **cinayettir**. Namaz kılmayana **tarikat** yok… **İbadette** herkesin kusuru olabilir. **Allahüalem**, ama dini ve ibadeti küçümseyen **dinden** çıkar. Dini **sollayıp** tarikate **sarkan** ruhen **satanist** olur. Kendi **keyfine** uygun **tarikat** uydurur. Böyleleriyle kesinlikle **Mevlevilik** v.s. konuşmayınız. Onları kendi kişisel **hallerine** bırakınız. Onlar başka bir **dalga** boyunda **kendilerince**  yaşıyorlar.   
  
Kadın **semâzenler** sorusu “kadın **Mevlevî** olur mu ?” **sorusu** ile karışıyor, bu **mesele** çok yenidir, henüz **tartışılmadı.** Kadın **Mevlevî** olur, **şeyh** bile olur. Olmuştur. **Afyon**’da **Sultan Divanî’** nin kızı **Güneş Hatun** postnişindi. Kadın eskiden tekkelerde **kafes** arkasındaydı, şimdi **kafesler** kalktı, kadın **semâhâneye** indi. **Mutrıba** çıkabilir ama **erkeklerle** birlikte **semâ** edemez. Semâhânede **olmaz**.
