---
title: "Herşey uluorta konuşulmaz"
date: "2008-04-28"
categories: 
  - "dervish"
---

[![220px-niyazisayin.jpg](/uploads/2008/04/220px-niyazisayin.jpg)](/uploads/2008/04/220px-niyazisayin.jpg "220px-niyazisayin.jpg")

Biri bana –**Niyazî Sayın**’la tanışıyormusun ?  dedi. **Cevap** vermedim, **hafifçe** güldüm. Anladı mı **acaba** ? Keşke bu kişi, bana bu **soruyu** sormadan önce, fakirin **yarım yüzyıllık** yaşam öyküsü hakkında **bilgi sahibi** olsaydı. O zaman böyle bir **sorunun** anlamsızlığı ortaya çıkabilirdi. Ve bu **insan**, o sorusu ile  beni **derinden** yaraladığını **fark** edebilirdi.

Bana birisi **Niyazî Sayın**’ı soracağına –**Yaşıyor musun** ? diye bir **soru** sorsaydı, daha iyi olurdu. Çünkü benim **yarım yüzyıllık** yaşantımın başlangıcıdır **Niyazî Sayın**. Ben bu yörede **Niyazi Sayın**’la gözümü açtım. **İstanbul**’un ve özellikle **Üsküdar**’ın şimdi sislenmiş **ruh** iklimine, **Niyazî Sayın**’la adım attım. Bu konuya burada **değinmek** bana **utanç** veriyor. Çok **yüce**, çok, **derin**, çok **değerli** bir konudur bu. Pek **Uluorta** konuşulmaz.

Onu ilk defa **ellili** yılların başında **İstanbul Radyosu**’ndan yükselen **ney taksimleri** ile tanıdım. O yıllarda **TRT** yoktu. B**eyoğlu**’nda **Büyük Postahane**’nin üzerinde yayınlara başlayan **İstanbul Radyosu**, 1948’de yapılan şimdiki **binasına** taşınmış ve Ankara **radyosu’**nun çelimsiz **sadasının** yanında **Mahrusa-i İstanbul**’un **gür** sesi olmuştu. O yıllarda yıkılan **İmparatorluk kültürünün** eski **başkentte** yaşayan son **temsilcileri,** başta **müzikle uğraşanları** olmak üzere **tümü** o kuruluşun **çevresinde** toplanmışlardı. Sanki **İstanbul Radyosu** farkına varmadığı bir **misyonla** doluydu.

Bu gün **ana stüdyo**’nun kapısında adı görülen, **Tanburî Cemil Bey**’in oğlu **Mes’ut Cemil**’in başını çektiği bir **grup** insan, bu **Radyo istasyonunu**, dağılmış bir **kültür mirasının** son kalesi olarak **ayakta** tutmaya **çalışıyordu.** Halkın yanlışlıkla **Doğucu**’larla **Batıcı**’lar olarak adlandırdığı iki **coğrafyanın** en değerli insanları burada **iç içe** yaşıyorlardı. Bir büyük **tanbur** ustasının devamı **Mes’ut Cemil** ile **Osmanlı**’nın son yüzyılında gelişmiş **Batı tarzı** musikinin, **Muhiddin Sadak, Cemal Reşit Rey** gibi efsane isimleri her gün **aynı koridorlarda**, odalarda karşılaşır derin müzik **sohbetleri** yaparlardı. **Stüdyolarda** hazırlanan ve halka **ulaştırılan** yayın, bu binadaki **müzik faaliyetinin** pek ufak bir parçasıydı.  

**Niyazî Sayın** bu ocakta yetişti. Ancak O’nun bir başka **temel direği** daha vardı: **Üsküdar**’da **Sultantepe**’de **Özbekler Tekkesi… Milli Mücadele** tarihinde adını duyurmuş bu **Dergah,** o sırada **cemaatini** kaybetmemişti. Yine **toplantıla**r yapılıyor, **Mesçit**’te namazlar kılınıyor, **Evrad**’lar, **Mevlut**’lar ve **Silsile-i Nakşiyye-i Halidiyye** okunuyor, **Hatimler** indiriliyor, **Hatme Hace** taşları torbalarından çıkarılıp **gözü yaşlı** ihvana dağıtılıyordu. **Muharrem** ayının onunda **aşureler** pişiyor, Kandil geceleri **çerağlar** yanıyordu. Tek bir **fark** vardı: Asırlık **Vakıflar** dağılmış, **Laik Devlet’**ten **tahsisat** kesilmiş, masraflara katılan **gönüllüler** en **ganîsinden** en **fukarasına** kadar keselerinin **ağzını** açmışlardı. **Dergah** devam ediyordu.

**Niyazî Sayın** bu **Dergah**’ta başta **İskele Camii imamı Nafiz Amca, Eşref Ede, Süleyman Erguner, Yer altı Camii imamı Ali Üsküdarlı** olmak üzere o çağın tüm **gönül ehlini** tanıdı. **Şeyh Necmeddin, Ebrucu Mustafa** ve daha pek **çokları** onun **gönül** hazinesinin **önderleri** oldular…**Niyazî Sayın**’ın musikî **zevki** büyük ölçüde **Ali Üsküdarlı Hoca**’ya dayanır.

**Niyazî Sayın**’ın **ney**’de başlıca kaynağı **Resim Heykel Müzesi’**nin o zamanki müdürü ressam **Halil Dikmen**’dir. Meşki **Galata Mevlevîhânesi Neyzenbaşısı Emin Dede**’den  gelen **Halil Dikmen**, çağının en büyük n**eyzeniydi**. **Şah ne**y’den başkasını üflemezmiş. Ben tanımak **şerefine** ulaşamadım, ama pek az olan **kayıtlarının** tümünü dinledim. O bir **şahikaydı**.

Beni **Özbek şeyhi** ile tanıştıran **Niyazî Sayın**, o yıllarda **Stüdyo**’da taksim ederken **saz** arkadaşlarının nasıl olup ta  kendilerini **yerden yere** atmadıklarını hep **merak** eder dururdum. Birkaç yıl **sonra** ben de o **çevreye** girdiğimde işlerin **aslını** öğrendim. Şimdi **emekli** oldum. Oralardan **uzaklaştım.** Aradan zaman geçti. Yine **merak** etmeye başladım. Acaba **İnsanlar** o zaman o **ney sesini** duyduklarında**, neler** hissedelerdi. Şimdi **neredeler** ? Hoşçakalınız.
