---
title: "Pir olmak üzerine"
date: "2009-11-16"
categories: 
  - "dervish"
---

![](/uploads/image/golden_chain.jpg) 

Değerli dostlardan üç soru daha geldi. arzediyorum:  
_1-**Tarikat silsileleri** tarikat kurumu için ne **mana** ifade eder? **Silsileler** de neden **Hz.Ömer** ve **Hz.Osman'a** yer verilmemiştir?  
2- Bugün birisi çıksa bende kendimi **"pir**" ilan ettim, yeni bir **tarikat** kurdum dese, **tarikat** kültürü için bu ne mana **ifade** eder?  
3-**Üveysilik** mevzuusu tartışılıyor. Bizim **Konya**'da **Ladikli Hacı Ahmet Ağa** vardı. **Ümmi** olan hazret **ilm-i ledün** sahibi olduğu söylenirdi ve el **öpmüşlüğü** yoktu.. **Üveysilik** nedir?_

1-Her **tarikat** kendi silsilesini kurar ve bununla **iftihar** eder. Ancak **bilimsel** kanıt yoktur, **aranmaz**, ruhen bağlılık yeter. Hz. **Ömer** ve Hz. **Osman**'a silsilelerde yer **verilmiyor** mu ? verilene **rastlamadınız** mı ? bütün **silsileleri** gördünüz mü ? ben **bilmiyorum**, dikkat etmemişim, eğer **öyle ise**, bu yer verilmeyişin, devirlerindeki **siyasi olaylarla** ilgili olduğunu düşünüyorum. Gerçek tarikat "**bir dünya işi olan**" siyasetten hoşlanmıyor.  
2-Hiç bir şey **ifade** etmez. Geçmişte büyük **tarikat** kurucularının hiç biri **"ben** pir'im, tarikat **kuruyorum**" diyerek ortaya çıkmamıştır. **Tarikat**, o değerli kişilerin **yolundan** gidenlerce daha sonra **kurulup** geliştirilir. Pir'ler "**Biz tarikat-ı Muhammed"**e bağlıyızdan öteye bir **şey** söylemezler,ancak onların kendi **zevkleri** doğrultusunda özel **salavat** ve **duaları** vardır. Bunlara "**vird**" deniyor. (Vird-i **Bahaiyye,** Vird-i **Settar**) gibi) Bu "**vird**"lere bir de "**eğitim metodu**" ve münasip "**merasimler**" eklenince (usül ve fûruğ) **tarikat** zaman içinde  **kendiliğinden** doğuyor. Ben buna "**din sosyometrisi**" diyorum. Belki ilerde  bu **değim** tutulur.  
3-Üveysi'lik bir **şeyhe** bağlı olmadan kendi kendini **irşad** edene derler. **Mümkündür**. Halk **sonuca** bakar. **Tevfik Fikret'**in "bir karınca bile beni **Yaradana** götürebilir" dediği gibi. **Ladikli Hacı Hoca Ahmet Ağa'**yı çok duydum. **Rahmetullahıaleyh. Hal** ehli **nurlu** bir **zat** imiş**.**

![](/uploads/image/ahmet.jpg)  
Ladikli Hoca (1888-1969)
