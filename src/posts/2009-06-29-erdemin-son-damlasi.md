---
title: "Erdemin son damlası"
date: "2009-06-29"
categories: 
  - Baş Yazı
---

![](/uploads/image/ankara_.jpg)

Geçen ayın ortalarında **İstanbul bağımsız milletvekili Ahmet Tan** ile **Ankara**’daydık. Kırkbeş yıl önce ben bu **şehirde** bir günlük gazetenin **Başbakanlık, Dış İşleri Bakanlığı** ve **Parlemento** muhabirliğini çok kısa bir süre için **üstlenmiş,** az bir zaman sonra **bırakmıştım.**

Ancak o çok **kısa zaman** içinde **devletin** işleyişi, devlet adamlarının **profili** ve **Ankara** şehrinin tarihteki yeri konularında sanki **gökten** inmiş gibi bilgiler edinmiş, o **bilgi** denen şeyleri veya parça buçuk **izlenimleri,** yarım asra yakın **korumayı** başarmıştım.

Belleğimden ziyade **ruhumda** benekler halinde yaşayan bu **izlenimlerin**  bu gün hangi **noktalarda** bulunduğunu, eğer bunlar **mayalanmışsa** nasıl ve ne çeşit bir **maya** tutturduğunu anlamak istedim. Bir **Konya** ziyaretini **Kuzeye** doğru uzatarak **Ankara**’ya gittim.

**Hacı Bektaş Veli** hazretlerinin **Horasan**’dan **Anadolu**’ya göçtüğünde bir **güvercin** kılığına girerek **Sulucakarahöyüğe** yakın  bir yerde, bir **kayanın** üzerine konması ve “**Rum’un erlerine elense çekmesi**” gibi bu fakir kulunuz da sayın **Gülden Arbaş**’ın kullandığı araba ile **Gölbaşına** vardığımızda; **Ankara**’nın ufkuna gözlerimi dikerek **durumu** anlamaya çalıştım. Acaba bu şehir **kırkbeş yılda** nereye geldi ?

Yıllar öncesinin **Ankara**’sı 27 mayıs **askeri** darbesinden yeni çıkmıştı. Darbecilerin o zaman “**devrim**” adını verdikleri **darbenin** üzerinden **beş yıl** geçmiş, devlet bu beş yıl içinde yeniden **şekillenmeye** yüz tutmuştu. Ancak **darbecilerin** girişimleri ile devletin **temel kuruluş** potansiyeli üzerinde **oyunlar** oynanıyordu. **Temel siyasi** yapıda yer almayan **kurumlar** icat ediliyor, mevcut **Anayasa** hukukunun derin **kökleri** araştırılmadan **sanal anayasalar** yapılıyordu. **Sağduyu** ve **vicdana** dayanan **"oy**" sistemi **rafa** kaldırılıyor, eksik, **yanlış** ve dayatmacı **bilgilere** dayanan "**oylama"** kavramı geliştiriliyordu. Kötü niyetli olmayan fakat her **askeri müdahalenin** yapısında mevcut **çelişkiler**, zor şartlarda **kurulmuş** nazik yapıyı temelden **çatıya** sarsıyordu.

**Kadrolar** değişiyordu. Eski **deneyimli** insanların yerine yeniler geliyordu. **Devletin** kurulduğu günden beri ardı arkası kesilmeyen; bu gün de süregelen **rejim** ve **sistem** arayışları, bütün **hızı** ile devam ediyordu. **Cumhuriyet** yenileniyordu… Ve tabii yeni **insanlara** gerek duyuluyordu.

  **![](/uploads/image/ferruh_bozbeyli.jpg)![](/uploads/image/ferruh.jpg)  Ankara’**ya girerken bir **isim** aklıma takıldı: O zamanın **Meclis başkanı Ferruh Bozbeyli**…  İçimden **Ankara**'da bir tek **O**'nunla **görüşme** isteği geldi. **Onunla** görüşmeliydim. **Ahmet Tan** iki gün sonra bilgi verdi: **Ferruh bey**  **Ankara**’nın dışında **villasında** oturuyordu. **Randevu** alıp gittik. Bizi gülerek **evinin** kapısında karşıladı. Hiç de **ihtiyar** görünmüyordu.

Hatırladığım kadarıyla **Ferruh Bozbeyli** erdemli bir insandı. **Başkan** olduğu yıllarda **adı** hiçbir kötülüğe karışmamıştı. Hakkında hiçbir **dedikodu** çıkmamıştı. Herkesin **oy birliği** ile **dürüst** olduğuna karar verdiği bir kişiydi. Başında bulunduğu **Meclis'**e yakışan bir insandı. **Meclisin** asalet ve şerefi’nin **canlı** örneğiydi. Belki **Cumhuriyet** tarihinde eşine ender rastlanacak bir **Meclis başkanıydı**. **Ahmet Cevdet Paşa, Mehmet Emin Âli Paşa** veya **Keçecizade Fuat Paşa** gibi eski çağların adı **efsanelere** karışmış büyük ve şanlı **devlet** adamlarına benziyordu.

Altmışlı yılların **Türkiye Büyük Millet Meclisi**’nın başkanı **Ferruh Bozbeyli** şu yaşadığımız günler için dahi **Ankara**’da üstün değer taşıyan bir **devlet** büyüğümüzdür. O hayatta kaldığı sürece son **Türk devletinin** manen **Meclis** başkanıdır. O belki de **Ankara**’nın son erdemlisi, Kamu **hukukundan** fire vermiş, **ammenin** hakları gölgelenmiş**, v**aroluş sebebi **askıya** alınmış, **bezirgan devleti** şekline sokulmuş **“ticaret şirketi”** düzeyine indirgenmiş, dünyaya **egemen** büyük devletlerin **ezici girdabında** yolunu şaşırmış, ilkel ve **kültürsüz** bir yönetici sınıfın **eline** düşmüş**,** halkının **sesi** kısılmış, **siyasi temsilde** %17’lere kadar inerek  en **alt**  düzeyde yaya kalmış bir **devletin** düzeni içinde “**erdemin son damlasıdır**”… 

**Rabbim Ferruh Bozbeyli’**ye ve ona benzeyecek **devlet erkanına** uzun ömürler ihsan etsin. Bu **istek** devletin bekâsı için faydalı ve **luzumludur**.
