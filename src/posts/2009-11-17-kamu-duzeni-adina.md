---
title: "Kamu düzeni adına"
date: "2009-11-17"
categories: 
  - "bas-yazi"
---

![](/uploads/image/Yavuz.jpg)  
Devlet adına **cinayet işleyerek** kurulmuş bir **kamu düzeninin** ne kadar **süreceği** söz konusu… Şimdi **diyecekler ki** “**Padişah da çocuklarını öldürdü**…” Evet **öldürdü**, iyi etti, dünya **düzeldi**  mi ? kurduğu **kamu düzeninin** tarihsel **yargılaması** sürüyor…

**Yavuz Diyarbakır**’a irade göndermiş: “ Karındaşım **Şah İsmail’i** sevenler adını bir **deftere** yazdırsın…” Koşan koşana, herkes **defterin** başına toplanmış –**Beni** de yazın…beni de, **beni** de yazın… **Yavuz** arkadan bir **irade** daha göndermiş “**Cümlesin katledün**…” Ve “cümlesini katletmişler. Neden ?  “**Kamu düzeni adına**”

**Yavuz İran** seferine çıkarken bir **Türk sülalesi** olan **Safevilerin** başındaki **Şah İsmail'e**  şöyle sesleniyor**:  
  
**             Ey şehinşahı **Erdebil** er kim imiş gör de bil  
               **Han selimdir** bu gelen öz canını **mürde** bil

**Şah İsmail’i** kendilerine önder edinen **Anadolu**’nun yoksul **Türkmen köylüleri** ise cıhangir “**dünya saltanatı**” rüzgarına tutulmuş **Osmanlı**’nın “**kamu** düzenine” karşı: **şu dizeleri** söylüyorlar:

                Şalvarı şaltak **Osmanlı**  
                Eğeri **kaltak** Osmanlı  
                **Ekende** yok, biçende yok  
                Yemede ortak **Osmanlı**  
Öncesi var… **Anadolu Selçuklu Devleti, II. Gıyaseddin Keyhüsrev** zamanı, aç, perişan, **soyulmuş** ve çaresiz bir halkla, **zengin** ve bigâne  bir **yönetici sınıf** arasında, kötülerin en **kötüsü** bir görüntü verdiğinde, bir **Horasan** eri olan **Baba İlyas; Konya’**da, korkunç sosyal çöküntüye **duyarsız** kalmış, eğlenceye dalmış **Alaeddin Sarayı’**na karşı, İslamın kutsal kitabı **Kur’anı kerimi** açarak şöyle haykırıyor: “**Yaşadığınız hayat bu kitabın neresinde yazıyor**…? ” Ve  **Kırşehir**’in kuzeyinde “**Malya ovası savaşı**” Yıl Kasım 1242.

  **![](/uploads/image/sultan.jpg)  Müslüman Gıyaseddin’**in Müslüman askerleri, **Müslüman** köylülerin üzerine yürümeyi **reddettiğinde,** silahlarını kendi **kumandanlarına** çevirmeye **ramak** kalmışken, **Sultan** 3000 altına paralı **hırıstiyan zırhlı frank askerler** tutarak **cepheye** sürüyor. Bunlar **Anadolu** tarihine **“Babalılar**” olarak geçen isyancılara, alınlarına boyadıkları **haç işareti** ile amansızca saldırıyorlar. Neye yarar ki isyancıların **mızrak** ve okları “**demir donlu**” frank askerlerine işlemiyor. **Yeniliyorlar**.

Tarihçi **İbni Bibi’**nin yazdıklarına göre : “**Siyah libaslı, kızıl börklü ve ayağı çarıklı Türkmenler**” in cesetleri **Malya ovasını** kızıla boyuyor. **Seyfe** gölünün rengi dönüyor. Bir günde **4000** ölü. Veya daha **fazlası**… gerçek sayı **belli** değil. Neden ? “**Kamu Düzeni**” adına.

Tarihçiler **Anadolu**’nun bu en vahşî  saldırısında **4000** kişiyi boğazlayan  ve savaş sonrası katliamları ile birlikte **50.000** soydaşını katleden, silahı **kendi halkına** dönük, son **meydan savaşını** kendi halkına **karşı,** paralı **yabancı** askerlerle kazanan,  **Anadolu Selçuklu  Devletinin** yine de kendisini **kurtaramadığını** ve iki yıl sonra **1243 Kösedağ** savaşında **Moğollara** yenilerek **İlhanlı Devletine** sığındığını ve dünya sahnesinden **silindiğini** yazıyorlar. 

![](/uploads/image/kuyu.jpg)  Osmanlı tarihinde **Kuyucu Murat Paşa** isimli bir vezir vardır. **Öldürdüğü** insanları **kuyulara** doldurduğu için bu lakabı alan **Kuyucu Murat Paşa** hakkında ünlü tarihçi **Peçevî İbrahim efendi** şunları naklediyor: “"_Bu ol vezir-i azamdır ki, memalik-i Al-i Osman’ı eşkiyadan temizlemiştir Saltanatın namusunu korumakta, kesin kararlı idi. Celali diye adı çıkan kimsenin Cuhud, imana gelmez, merd-i mülhid, tövbekar olmaz anlamına uygun olarak, ne imanına, ne Müslümanlığına, ne de tövbesine kesinlikle güvenmezdi. Ölümden gayrı bir araçla onun doğru yola getirilebileceğine inanmazdı_”

**Kuyucu Murat Paşa Hırvat** asıllıdır. **Sultan I. Ahmet** zamanı 1606 ile 1611 arasında dört yıl **sadrazam** olmuştur. Tarih, Paşa’nın **Anadolu Türkmen** halkından **150.000** kişiyi katlettiğini söylüyor.

**Yoksul Anadolu** köylüsünün kitleler halinde katledilmesini **Ermeni rahip Kemahlı Grigor** 1595-1640 yılları arasını kapsayan kronolojisinde de şöyle değinmektedir: "_Görenlerin bize bizzat anlattıklarına göre Murat Paşa bütün konakladığı yerlerde önceden kuyular kazdırır ve bütün Celalileri, muzir adamları öldürüp bu kuyulara attırır, oraya indirilen birkaç adamda yukardan atılanları istif ederdi. Vakadan dört sene sonra kış mevsiminde oradan geçerken ev büyüklüğünde olan kuyuları görmüştük. Birkaç tanesi çökmüş olduğundan odun ve toprakla kapatılmıştı_”

**Rahip Grigor** **Canbolatoğlu** isyanında **Murat Paşa’**nın bir günde günde **26.000** kelle kestirdiğini şöyle anlatıyor: “"_O gün, gün batımına kadar ruus-u maktüa-ı a'dadan (kesilmiş düşman başlarından) defterlerle adetleri zaptedilen, yirmialtıbin kelle-i büride (kesik baş) işgah-ı serdar-ı Behram iktidara (Behram kudretle serdarın önünde) getürülüp otag-ı zernitak (altın kuşaklı otağ) önünde püşte-var (tepe halinde) yığıldı. Yirmi neferden fazla cellatlar, darb-ı rikabdan (ense vurmaktan) dinlenmeyip güruh güruh getirilen eşkiyaların kellelerini kat'ederlerdi"_

Tarihçi **Naima Murat Paşa’nın** küçük bir çocuğu kendi **ellerl** ile boğduğunu **şöyle** anlatıyor: _Bir gün pişgah-ı otakta (otağın üstünde) iskemle üzerinde oturup harfolunan (kazılan) bi're (kuyuya) gelen adamları katlettirip doldurmağa meşgul idi. O sırada gördü, halk verasında (arkasında) bir atlı sipahi, bir sabiyi (çocuğu) kenduye redif edip (ardından getirme) geçup gide. Paşa emreyledi varıp sabiyi at arkasından indirip huzuruna götürdüler. Oğlancığa:  
\- Sen ne yerdensin? Celali arasına neden düştün?, dedikte, sabi doğru söyleyip,  
\- Falan diyardanım, kıtlık sebebinden babam beni alıp bunlara katıldı. Boğazımız tokluğuna yanlarınca gezerdik, dedi.  
\- Baban ne idi?, deyu sorıcak,  
\- Şeştar çalardı ve anınla doyunurdu. Vezir-i Azam Murad Paşa başını sallayarak acı acı güldü.  
\- Hay, Celalileri şevke götürürdü, deyup, çocuğun katline işaret etti. İşaret üzerine çocuğu cellatlara verdiler. Fakat cellatlar;  
\- Bu sabi masumu nice öldürelim, deyu çekilip her biri bir tarafa gidip göz yumdu. Murad Paşa emrinin neden geciktiğini sordukta, cellatların çocuğu merhamet edip istinkaf ettiklerini bildirdiklerinde, Paşa:  
\- Yeniçerilerden birisi öldürsün, deyü buyurdu. Yeniçeri dilaverlerine teklif olduklarından onlar dahi, sabiye bakıp;  
\- Biz cellat mıyız? Cellatlar bile merhamet etti. Vezir kendi iç oğlanlarına emretti ki sabiyi öldüreler. Anlar da ki huzurundan dağılı kabul etmediklerinden oğlancık meydanda kalıp onu öldürecek adam bulunmadıkta, ihtiyar vezir arkasından kürkünü bırakıp ve kalkıp sabiyi kendi eliyle alıp, kuyunun kenarına getürüp başını vurup boğazını sıkıp helak ve kendi eliyle kuyuya inkaa etti."_

**Kuyucu Murat Paşa** ve  kendisinden çok sonra **yaşayacak** benzerlerine **Tarih**’in koyduğu **isim** haklarında verilen **idam** hükmüdür. **Kamu vicdanında** böyle hükümler **kıyamete** kadar **canlı** kalır ve her **nesil** tarafından aralıksız infaz edilir. Nasıl mı ? gerçek “**Kamu düzeni adına**…”
