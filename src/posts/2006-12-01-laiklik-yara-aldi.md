---
title: "Laiklik yara aldı"
date: "2006-12-01"
categories: 
  - Baş Yazı
---

                                                    ![altiok.jpg](../uploads/2006/12/altiok.kucukresim.jpg)  

Türkiye'de tüm on **dokuzuncu** yüzyıl boyunca **tartışılıp** yirminci yüzyılın başında bu topraklarda yeni bir **Devlet'**e şekil veren yerli **"Türk laikliği"** yara aldı... **Cumhuriyetin** laik düzeni iki **papaz** tarafından **saldırıya** uğradı . Her ikisi de **Tanrı'nın**  yakını olduğunu ileri süren iki **üst düzey** din görevlisi, **Türkiye Cumhuriyetini** kuran ve yöneten **laiklerin** gözlerinin içini baka baka **laikliği** kötüledi.

Ben şu anda bu ülkeyi yöneten **laiklerden** olsaydım, derhal **Fener Rum Patriği** **Bartholemeos** ve **Vatikan'ın Papa'sı** bilmem kaçıncı **Benedik'ti** tevkif ederdim. **Patrik** Türk vatandaşıdır. **Papa** ise bulunduğu **ülke** toprağında, ülkenin **kanunlarına** göre   **suç işlemiştir.** Her ikisini de **tevkif etme** görevini **TC** adına **Eyyüpsultan** savcısı yerine getirmeliydi. Ve **Papa** şu anda **İstanbul'**da, **Gayrettepe'**de Türk Polisinin nezaretinde olmalıydı. Türk **adliyesi** geç kaldı.

Ben **laik** değilim. Kelime anlamı "**dinlere karşı hoşgörü**" olduğu halde heryerde **"din karşıtı"** olarak uygulanan **Laiklikten** medet umanların **arasında** da değilim, ama bu **ülkenin** bir kanunu varsa ona da **riayet** ederim. Ülkemin **kanunlarını** iki papaza çiğnetmem. Bu **kanunları** onlara   karşı çıkanlara karşı korumak **vatandaşlık** görevimdir. Bu **görev** ülkenin **savcılarına** emanet edilmiştir. Ben **vergi veren** bir vatandaş olarak **savcılardan** bu hizmeti beklerim.

Neden **TC** hükümeti **Patriği** ve **Papa'yı** tevkif etmedi... **Papa'nın** Patrikle birlikte yayınladıkları,  ne olduğu anlaşılmayan, muhtemelen **laiklik** karşıtı olan belgeyi, bir **Türk gazetecisi** yayınlasa suçlu olur. Adamı **mahkemelerde** süründürür, ocağına **incir** dikerler... Bu ayrıcalık **neden** ?

Aslına bakarsanız değerli **dostlar** ! Türkiye **Devleti'nin** seksen yıldır uyguladığı **bazı ilkeleri** artık yeniden **gözden geçirmesi** zamanı gelmiştir. **Devletin** kuruluşu üzerinden nerede ise bir **yüzyıl** geçmiş ama kurucu **prensiplerden** zerrece taviz verilmeyerek bu **prensiplerin** yaşanan **dünyada** devre dışı kalmasına **göz yumulmuştur.**

Son örnekte **görüldüğü gibi** yeryüzünde iki asır sürmüş olan **laiklik** bir gün sahneden çekilecek olursa siz hâlâ bir **adada tek başına yaşayan** yerliler gibi eski **lafları söylemeye** devam edecek misiniz ?   **On dokuzuncu** yüzyılın sonunda ve **yıkımlarla dolu** bir savaşın **sabahında** can havliyle kurulan **hiçbir devlet** şu günlere gelinceye kadar **süregelen** kuruluş **reaksiyonları** içinde bu derecede **bocalamamış,** böylesine **şaşkınlık** geçirmemiştir.   Dünya bu kadar zamanda **hiç mi değişmedi** ? de   yüz yıl önce yaşanmış **olaylara** bağlı kurulan **reaksiyon** devletleri halen **icraata** başladıkları yerden devam **etsinler...**

Yeryüzünde **değişkenlik** esas olduğuna göre **değişmeyen kaybeder**... **Osmanlı devleti** altı yüz yıl içinde **defalarca** değişti, yoksa **nasıl ayakta** kalabilirdi ki ? değişme gücünü **kaybettiğinde** dağıldı... **Sovyetler** dahil Dünyanın bütün **reaksiyon** devletleri bu **akibetten** kurtulamamıştır. **Hayat devam eder** ve sizin **rejiminiz**, **sisteminiz,** **devletiniz** bir gün **sarsılmaya** başlar... **Kanunlarınız**, **kurallarınız**, uğruna bir ömür **harcadığınız** ilkeleriniz ayaklarınıza dolaşır, **suratınıza** yapışır.

Yüzyılın başında yıkılan **Osmanlı** devletinin yerine **Anadolu** yarımadasında **Cumhuriyeti** kuranlar, altı tane konu seçip bunları **"altı oklu"** bir sembolde birleştirdiler. Bu gün yörede bu **okların** altısını da sayabilen **pek az sayıda** insan kalmıştır. Bunlardan biri "**devletçilik"**ti. Bu gün bu ülkede **"devletçiliği**" savunan **tek bir kişi** yoktur. Oklardan biri ise en **tehdid edici** tavrı ile hâlâ **upuzun** yerinde duruyor. Bu ok **"laiklik**"tir. Henüz **şiddetle** korunuyor... **Devletçilik** nereye gitti ? belli değil... **Ya diğerleri** ? onlardan hiç **haber** yok... **Laiklik** ise şu son günlerde iki **papazın** gadrine uğradı. Bu papazları **gerici** mi **ilerici** mi ? saymalı ben **hâlâ** bilemiyorum...
