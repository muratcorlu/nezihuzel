---
title: "Banka’nın camındaki tekme"
date: "2009-10-07"
categories: 
  - Günün Çilesi
---

![](/uploads/image/cam.jpg)

Geçen haftanın **olayları** arasında bir **resim** gözümün önünden **gİtmiyor:** Bir bankanın **camını** tekmeleyen bir genç.. Bu bir **protesto** mudur ?, bir **terör** olayı mıdır ? Hafifletilmiş bir **terör,** hızlandırılmış bir “**protesto**” mudur ? Nedir. **Anarşi,** eylem, **şehir muharebesi** midir ? Sokak **savaşı** mıdır ? nedir ? Bir **insan** evinde uslu uslu oturacağına gidip bir **bankanın** camını neden kırar ?

**Osmanlı**’da “**protesto**”nun adı “**fitne**” ydi. Osmanlılar **karşı fikr**e hiçbir zaman yüz vermediler. Zamanların **ilerleyip** işlerin **çatallaştığı** dönemlerde dahi **çözüm** için önerilen çeşitli t**eklifleri** hep “**fitne** “ hep “**fesat”** saydılar. Bu gelenek **Cumhuriyet** yöneticilerine de **miras** kaldı. Onlar da **Osmanlılar** gibi çoğulculuğu **düzen yıkıcılığı** sayarak artan **sorunlara** çözüm aramayı yerleşik **düzene** hakaret saydılar. Herşeyi yerleşik **düzenin** çözeceğini sandılar. **80 yıldır** değişmediler. **Değişecekleri** de yok.

**Osmanlılar** giderek “**devletle**” kendilerini açıkça **bütünleştirmişlerdi**, kendilerine çatanı **devlet çatmış** farzettiler. Son **Osmanlı Harbiye Nazırı Enver Paşa**’nın ağzından “**Devlet** benim” dediler. Onlar  bu inat yüzünden tarih sahnesinden çekildiler. **Rabbim**  **Cumhuriyetimizin** değerli **yöneticilerini** korusun. 

Banka camı kıran bir “**protestocu**” ile halkın başına **kredi kartı** belası açarak onu kıyasıya soyan bir **bankanın** arasındaki **bağı** anlamaya gücünüz **yetmeyecekse**, o genç daha uzun yıllar o **bankanın** camını kıracak o **banka** da daha uzun yıllar **halkı soymaya** devam edecektir. **Türkiye'**de ilk banka soyanlardan **Necdet Elmas** mahkemede “**Banka** soymakla **banka kurmak** arasında **fark yoktur**”dedi. Her iki olayın da **suç** olduğunu söylüyordu. Evet **suçtur** ! Banka soymak dün de **suç** idi bu gün de **suçtur,** ancak banka kurup **halkı soymak** da suçtur. **Banka** soyanları geçerli **kanunlar** mahkum eder, **halkı soyanları** hangi kanun **men** edecek. ? Buna elbette **kamu vicdanı** karar **verebilir**, ama onun da **polis** ve **adliyesi** yok, yaptırımı **yetersiz**, çaresi kısıtlı. İşin garibi **protestocuyu** yakalayan **polisin** de cebinde o **soygun bankasının** kartı var.

Başbakan “**protesto** edebilirsiniz, **camları** neden kırıyorsunuz “ dedi. **Protesto**’nun **suça** kadar varacağını hesaplamış olduğu **farz** edilebilir.  O zaman **protesto**’nun böylesine bir **suç düzeyine** hangi sebeplerle **ulaştığını** da bilmesi **gerekir**. Bunun tersi bir **devlet adamına** yakışmaz. Sonuçta kendi **sınıfsal çıkarına** uygun olduğu için bu sözü **söylediğ**i anlaşılıyor. Demek ki **işler** iki sınıftan birinin **ortadan çekilmesi** gerektiğine varmıştır. **Protesto**’nun şiddete dönüşmesi buna da **icra**’nın başının karşı çıkması  işlerin **tabiatine** uygundur. Başbakanın bu **sözlerine** yedi asır öncesinden **Mevlânâ** hazretleri cevap veriyor: “Testileri **kırdığınızda** sular aynı yöne akar…” yani eğer bir yerde **kötülük** çıkmışsa, artık her şey o **kötülüğün** doğrultusunda **gelişir.** Böylece **İMF’**yi protesto ederken artan ve kanlı eyleme dönüşen kin ve **nefret**, bir sel gibi her tarafı **yakıp yıkmaya** koyulur. Bu günkü **durum** bu.

Bu artık bir **protesto** değil bir savaştır. **Cepheler** tesis edilmiştir. Bir tarafta **polis** ve **adliyesi** ile **devlet,** karşı tarafta taş, **sopa**, sapan, **Molotof kokyeli** ile gençler, **sivil örgütler.** Legal veya **illegal** gruplar. Bunlara dünyanın her **tarafında** olduğu gibi dışarıdan **gelenler** de ekleniyor. OIay **uluslararası** boyuta ulaşıyor.

Devlet burada **hatalıdır**. Vatandaşına **IMF’**nin zararlı olduğunu **anlatamamıştır.** Hatta devlet **ipliği** pazara çıkmış, faydadan çok **zararı olduğu** anlaşılmış bu **şer** yuvasına **teslim** olmuştur. Dünyada **IMF** ile kalkınmış tek bir **ülke** olmadığı söyleniyor. Bu uluslar arası bir **soygundur**.  Siyasi **beyin yıkama** belasına uğrayarak bu **faciayı** göremeyen halk, **taksim** meydanındaki **protestoların** sebebini anlayamaz… **Rabbim** bu millete basiret **nasib** etsin.
