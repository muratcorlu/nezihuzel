---
title: "Mevlana Kübreviyye şeyhiydi."
date: "2009-11-01"
categories: 
  - Altın Sorular
---

![](/uploads/image/mevlana25uv.jpg)

Değerli okuyuculardan üç soru daha geldi, arzediyorum:

**Sualler;  
**_1-Merhum Ahmed Avni Konuk'un Mesnevi Şerihini aldım. Birinci cildini aldım. Mesnevi Şerif Şerhleri konusunda ne dersiniz, ülkemizde bu konuda gerekli incelemeler yapılmış mıdır?  
2-Hz.Pir'in tarikatlara bakış açısı hayatta iken nasıldı? Hz.Pir'in görüşünü bazı müsteşrikler tarikat anlayışına karşı bir yeni anlayış olarak görür. Bunda hakikat payı var mıdır?  
3-Zikir çeşitleri kabaca nasıldır? Devrani zikir, kıyam zikr. Endülüs bölgesinde tarikatlara rastladınız mı ? sanırım ispanyaya veya Fas a ziyaretiniz oldu.  
_  
**Cevaplar:  
**1) Ülkemizde **Mesnevi şerhleriinin** en yaygın olanı vaktiyle **Milli Eğitim Bakanlığının** bastığı **Veled İzbudak** tercümesidir. Her **Mevlev**î'nin evinde bulunur. Bundan sonra **Sönmez** yayınevinin bastığı 16**. yy.'da** yaşamış **Süleyman Nahifi**'yi esas alan **Âmil Çelebioğlu** çalışması geliyor. Sonra **Konya**'da **Tahir ül Mevlevi** tercümesi basıldı. Bunları **Abdülbaki Gölpınarlı** tercümesi izledi. Arada **tamam** olmamış şekliyle **Kenan Rüfai** ve 18. yy'da **Bursa**'da yaşamış **Bursalı İsmail Hakkı** tercümeleri var. Son basılan **Ahmet Avni Konuk** tercümesi yıllarca **Konya**'da Dergahta beklemişti. **Şimdi** yayınlandı. **Sivas valisi Abidin Paşa** tercümesi de yenilerde yayınlandı. Yurd dışında en önemli çalışma **Reynold Nicholson'a** aittir. Özet bu.  
  
2)Hz. **Pir Celaleddin Rumi,** Irak'lı **Necmeddin Kübra**'dan mülhem **Kübreviyye** tarikatının büyüklerindendir. Pederleri **Sultan Bahaüddin Veled** ve hocaları **Burhaneddin Muhakkık-ı Tırmızî** Kübreviyye ulularındandı. **Muhterem** efendim, Müsteşriklerin külli **ekserisi** karnından konuşur **vantriloglardır.** Yüz vermeyin**.  
  
**3) **Zikir**'den murat ferdi **zikr** mi topluca zikr mi ? Zikr'in eski adı "**esma sürmek**"ti. Yani Cenabı **Hakkın** adını arka arkaya **devamlı** anarak, **huşu** içinde, kalbî ibadet. Topluca **zikr'**den tarikat **törenleri** doğmuştur. Bunlar **Fez**'den **Kaşgar**'a, **Jakarta**'ya; **Semerkant**' tan **Tombuktu**'ya, **Mogadişu**'ya kadar enine boyuna tüm **yeşil kuşak İslam dünyasında** yaygındır. Her yörede **kurucusu** veya ilham kaynağının adıyle anılırlar. **Endülüs** ve **Fas**'ta ve **Afrika'**nın pek çok **yöresinde** en yaygın **tarikat**, kabri şerifleri **Fez**'de bulunan **Ahmed ül Ticânî** hz. adına varlık gösteren **Ticânî** tarikatıdır. Bu **tarikatın** üyeleri vaktiyle **Türkiye'**de **heykel** kırmakla tanınmıştı. Günümüz **Endülüs'**ünde **Darkavî** tarikatı var. Bunlar **engizisyon** artığı.  Özet böyle. **Saygılar** sunarım.  
  
Not: **Mesnevi** şerhleri sorusunda Hz **Şârih Ankaravî İsmail Rüsuhi Dede** (vef.1630) şerhi ile **Şefik Can Hoca'**nın şerhlerini atlamışım. **İlave** ediniz.
