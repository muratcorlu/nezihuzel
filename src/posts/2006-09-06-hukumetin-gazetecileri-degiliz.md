---
title: "Hükümetin gazetecileri değiliz"
date: "2006-09-06"
categories: 
  - "gunun-cilesi"
---

             ![abdullah_gul.jpg](/uploads/2006/09/abdullah_gul.jpg)             TC Dışişleri bakanı Abdullah Gül gazetecileri azarlayarak **“bir haber yazmadan önce bize sorun”** dedi. Böylece biz gazetecileri **“hükümetin özel yazıcıları”** olarak düşündüğünü açıkladı... Bir ufak nokta var... Sizin doğrularınız ile bizim doğrularımız **aynı değildir.** Bakış açılarımız da farklıdır. Bu bir **“görev”** farkıdır.   Bir gazetenin bir köşesine düşen bir haber, **yüzyıllar sonra** dahi okunabiliyor...

Bizim için görev olan sorular sizin için **vatana ihanettir...** Gazetecilik kurulduğundan beri ülke yöneticileri ile gazeteciler arasındaki **kavga** son bulmamıştır. Ne var   ki, bir ülkede doğruların ortaya çıkması için de bundan daha **ileri bir sistem** bulunamamıştır. Siz iktidara geldiğinizden bu yana her gün eğitim görerek **“yuvarlak laf söyleme**” uzmanı kesildiniz. Siz halka **“hiçbir şey söylemiyorsunuz**” sayın bakan... Ne soralım size ? CİA uçakları geceleri  ıssız hava alanlarına inip **“Amerika'ya karşı olanları”** toplayıp götürüyor, **işkence ediyor** ne dersiniz ? ” dedik **“yok öyle şey...”** dediniz. Sonra yabancı gazetelerde okuduk. Suriye'ye giden İran uçaklarını indirip kontrol ettiğimizi haftalar sonra **batı medyasından** öğrenip yazdık ödünüz koptu, Sizin söylemediklerinizi onlar söylüyor...**Artık sorun bitt**i. Sizden alınamayacak haberleri, Batı'dan alabiliriz, tabii yine görüş farklarıyla... Allah sonumuzu hayretsin. Sayın bakan **“Biz barıştan yanayız”** demek hiçbir şey söylememektir. Yeryüzünde hiç barıştan yana olmayan var mı ? Dünyada her gün patlayan silahların tetiklerini hep **“barıştan yana”** olanlar çekiyor... Savaşları hep barıştan yana olanlar çıkarıyor... İnsanlar evlerinde, sokaklarda, meydanlarda sapır sapır dökülürken siz **“Barış” gazelleri** okuyorsunuz. Dünyanın sadece ve sadece **“Kuvvet dengesi**” ile ayakta durduğunu size kim öğretecek ? Şu günlerde yaşadığımız böylesine can alıcı bir **“ dezenformasyon”** ve propaganda savaşı içinde bu akıl almaz tutumunuz , her gün daha da fazla can yakıyor... Biraz **“devlet adamı”** sıfatı takınarak herşeyi açıkça anlatsanıza... **“Biz savaştayız, sıkıntılara hazır olun**”   diyen bir İngiliz devlet adamı tarihe bu sözle geçmişti. Sayın gül **“Bize sorun”** diyorsunuz...Ne soralım size ? gerçekten hiçbir şey söylemiyorsunuz. Biz **“Büyük Ortadoğu planı nedir ?** “diye bir soru sorsak **“Sormayın haddinizi aşmayın”** diye cevap alıyoruz.   **“yedi maddelik barış planı”** nedir **?** desek **“sus karışma...biz biliriz...”** diye yanıtlıyorsunuz.Dün Hürriyet'e **“Kimse Türkiye'nin coğrafyasındaki gelişmelere ilgisiz kalmasını bekleyemez”** dediğinizi yazmışlar. Nedir bu gelişmeler ?   Kim neyi bekliyor ? ülkelerin sınırları mı yerinden oynayacak...? yeni haritalar mı çizilecek. Söyler misiniz ? **Hayır...Söylemiyor ve saklayabileceğiniz yere kadar saklamaya çalışıyorsunuz...** Türkler bir sabah kalktıklarında **Diyarbakır kalesine PKK bayrağı** çekildiğini gördüklerinde olanları anlayacaklar... Vaktiyle **Granada**'nın son Müslümanları hükümetlerinin **Aragonlar'**la ne konuştuğunu hiç bilemediler. **Alhamra**'nın gittiğini papaz bir sabah kuleye haçı diktiğinde anladılar. **Girit** Yunanistan'a bağlandığında Fransa kralı III. Napolyon "**bu sizin için hayırlı oldu" dedi.** Sizin   **Kasımpaşalı** patronunuz soru soranı **“vatan haini”** ilan ediyor... Doğduğuna pişman ediyor... Zavallı genç gazeteciler de karşısında tir tir titriyor...Siz bu alanda ustanızı derece derece aştınız. Tebrikler... Al birinden vur öbürüne... **Devlet yöneten iki eski arkadaş...**

Sayın bakan en iyisi siz gidin de başkası gelsin. **Türkiye'**de şu sırada bakanlığınızın kadrosunda sizden iyi bakan olacak ne kıymetli **hademeler** var.
