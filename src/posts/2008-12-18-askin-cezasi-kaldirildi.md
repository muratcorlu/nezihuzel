---
title: "Aşkın cezası kaldırıldı"
date: "2008-12-18"
categories: 
  - Dervish
---

[![mevlana.jpg](/uploads/2008/12/mevlana-1.jpg)](/uploads/2008/12/mevlana-1.jpg "mevlana.jpg")

"O mutluluk veren **Dost** kalktı. Kalkınız, çünkü **Aşkın** cezası kaldırıldı. Kalkınız çünkü O güzel boylu **sevgili** kalktı. Kalkınız çünkü bu **gün Kıyamet** günüdür. Her şey **ayağa** kalktı.”                                 **Mevlânâ**

**Mevlânâ** var olduktan sonra yeryüzünde **âşıkların** yüzlerine **nur** geldi. Karanlıktan çıkıp **aydınlığa** kavuştular. Eski çağların **demonları**, yerlerini, bir bir **nur** yüzlü varlıklara bıraktılar. **Kaoslar** devri bitti. **Aşk** insanları **adam** etti. Yonttu… düzeltti, **Doğrulttu**, eksiğini **tamamladı,** düzgün bir **şekle** soktu. **Vahşetten** çekti çıkardı, kurtardı. Artık **kan emici**, kol kırıcı, **yol** kesici, değillerdi. Eskiden **bataklıkta** son bulan izler, şimdi **bahar** çiçeklerinin kaynaştığı **vâdilere** yönelmişti.

“Bizim **başımızda** başka bir **yön**, Başka bir **iş** vardır. Bizim bu **sonbahardan** sonra gelecek Başka bir **baharımız** vardır.”                                          **Mevlânâ**

Bir zamanlar aşka **ceza** vardı. Kör gözlü **aşka** kesilmedik **ceza** kalmamıştı. Zavallı **aşk**. Biçare **aşık.** Aşkın yalın yüzünde **insana** benzer varlıklar dolaşırken şimdi onlar **aşkta** eridiler. Yok oldular. **Körlükte** ölüp aydınlıkta **doğdular**. Aşk kurtuluş oldu. O atadan, **dededen mirastı.**  

“**Nuh’**tan bize **miras** kalmış Bir kurtuluş **gemisi** vardır ki, O gemi **hayat** denizinde fırtınalara **Göğüs** gererek dolaşır, **durur**. Gönlümüzdeki **hayaller**, düşünceler, Ümitler, **neş’eler**, üzüntüler, Hep o hayat **denizinin** üzerindedir.”                                            **Mevlânâ**

Aşkın **cezası** kalktı ya, **kan** yürüdü damarına **âşığın**. Emaneti dürüstçe taşımanın da bir **yolunu** bulacaktır artık. Taşacak, coşacak, **yeryüzünde** çalmadık **kapı** bırakmayacaktır. Karaları **denizleri** aşacak, **uzayın** boşluğuna dalacak, kendi kendisi ile **uğraşacak,** bilinenin bilinmeyenin **peşine** düşecek, önünde her gün açılan yeni **ufuklara** doludizgin, **kör kütük**  atılacaktır. O bir **Tanrı** yolcusudur. Yol **Tanrı** yoludur. **Tanrı** aşkını ona emanet verdi, o **mirasa** hazırca kondu. Herkes bu işe **şaştı** kaldı. **Aklını** oynattı dediler.

“Gönül **işrete** oturunca, Seni **andı** da, Sâkiden **kadehi** aldı, Yere attı, **kırdı.** Sonra **perişan** bir halde Coştu, **dışarıya** fırladı. O ne **kendini** beğenmiş **Mest** bir haldeydi, Ne de **aklı** başında uyanık. Etrafa “ o **delirdi,** **Divane** oldu” diye Bir **söz** yayıldı.                            **Mevlânâ**

Delilik nedir ? kuşku mu ? akıllı nedir ? **akılsız** mı ? Pek de **doğru** değil bütün bunlar. Deli **saçması** değil de nedir ? Ama gel **gör ki** bunca çalkantının ulaşacağı yer pek de **farklı** değil… **Faydası** yoktur denemez. Böylece **sürüyor** hayat. Yaradanın **kanunu** bu… **Aşka** ceza verilseydi belki daha **rahat** olurduk. Ama o rahatlık da **ölümden** başka ne olurdu ki ?

“Görünmez âlemin **atlısı** geçti. Arkasından bir **toz bulutu** yükseldi. O **atlı** gitti, fakat **Toz** bulutu duruyor. Ey Hakk’ı ve **hakikatı** arayan kişi, Sen sağa **sola** bakma. Dosdoğru **bak** da gör ki, O **toz koparanın** tozu Burada, kendisi ise **ölümsüzlük, Sonsuzluk** âlemindedir.”                                      **Mevlânâ**

**Cezanın** kalkması iyi oldu. **Toz** dağılınca daha **iyi** anlaşılacak. Sen şimdi **çok lafı** bırak da varlığından **soyunmaya** bak. Aşkın **nedenini** o zaman anlayacaksın. Cümle yaradılmışların **kanı aşk**… Var olan her **varlığın** adı **aşk**. İşin aslı **aşk.** Tersi bir **ur**. Aşk olmadı mı varlık bir **hayal.** İnsanoğlu’na **tuzak**, gece karanlıkta **yürüyen** yolcuya pusu…

Anamız **aşk,** babamız **aşk**, yolun başı da **aşk**, sonu da… Evveli **aşk** ahırı **aşk…** **Mevlâna** bu aşkın **sembolü**. Yol göstericisi, **rehberi,** yolcunun elinden tutanı. **Sahip** çıkanı.

**Kutlu** olsun bu **yol,** kutlu olsun bu **yolcu,** Sahip ve onun **Sahibi**. Sebepler **sebebi**.
