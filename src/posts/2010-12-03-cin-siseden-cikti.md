---
title: "Cin şişeden çıktı"
date: "2010-12-03"
categories: 
  - Günün Çilesi
---

[![cinler-alemi.jpg](/uploads/2010/12/cinler-alemi.jpg)](/uploads/2010/12/cinler-alemi.jpg "cinler-alemi.jpg")

Adam diyor ki “**şeffaflık olacak, hiçbir şey gizli kalmayacak**” ve ima ediyor;” gizli gizli çevirdiğiniz **işler** yüzünden **dünyamız** batıyor, bir **çare** bulmalı” **Hayır** ! diyorlar **gizlilik** meraklıları.. “Herşey **gizli** olacak” Ve adamı **kuduz köpeklerin** önüne atarak parçalanmasını **seyretmek** için olağanüstü **gayret** gösteriyorlar.

Sonunda **başını** yiyecekleri **muhakkak,** elbette susturacak ve “**yeryüzü soygununa**” devam edecekler, **Avusturalya**’lı gazeteci susacak.. Ama **cin şişeden** çıktı. İnsanlar perde **arkasında** neler olduğunu bundan sonra daha fazla **merak** edecekler. Basındaki yerleşmiş “**tabu**”lar hızla yıkılacak. **Politika** ve diploması çevrelerinde esen **fırtınadan** **mutlaka** geriye izler kalacak. Halkı **kandırmak** eskisi kadar **kolay** olmayacak. **Bekleyelim** göreceğiz. **Derinlemesine** şartlandırılarak **koyu** bir karanlığın içine tıkılan **insan** oğlu bir gün “her söylenene **inanmamayı**” öğrenecek. Ve o günden sonra “topluma **yalan** söylenemeyecek.. ” **Wikileaks** olayı hızını kesse, ortadan **kaybolsa**, zorla unutturulsa da **yeryüzüne** yayılan ve insanlara “**acaba**” dedirten bu işin **etkileri** pek çok şeyi yerinden oynatacak. **Assange** “bir **değişim** yaşıyoruz**, işin** birdenbire parlamasının **mantığını** biz dahi **çözemiyoruz**” diyor. Doğrudur, büyük **işlerin** büyüklüğü sonradan anlaşılır. Yüce **dağların** yüceliğinin uzaktan **bakılınca** anlaşıldığı gibi… Hele biraz **zaman** geçsin.

En büyük **paniği** yaşayan ve adamı “**anarşist**” ilan eden **Amerikalılar** olayı örtmek için olağanüstü **çaba** harcıyorlar. **İplikleri** pazara çıkan **diplomatlarını** geri çekiyorlar, **yalanlama** üstüne yalanlama yayınlayarak ortaya dökülen  **pisliklerin** üzerini ö**rtmeye** çalışıyorlar ama artık **faydasız**. Eski hasırın kenarından başlayan **yangın** ortaya doğru ilerliyor.

**Sovyetler Birliğinin** tüm gücü ile yaşadığı yıllarda **Batı**’ya iltica eden **Aleksandre Soljenitsin** şöhretinin ilk aylarında **Harvard** Üniversitesinde verdiği bir konferansta “Bizi **sansürcülükle** suçluyorsunuz ama asıl **sansürü** siz uyguluyorsunuz, sizin **yazarlarınız** kendi kendini **sansürlüyor**” Demişti, bu söz beni **çok** düşündürmüştür. Gerçekten biz yazarlar “**halkın hoşuna gitmeyecek**” şeyleri yazmıyoruz. Yazsak da **yayıncılar** basmıyor. Bu yüzden **yazmak** değil düşünmüyoruz bile. Şimdi adına **Medya** denen haber ve **fikir** dünyasını yönetenler işi **kökünden** halletmişler. **Bağlı** oldukları **finans** çevrelerinin arzusu doğrultusunda **yazarı** tecrit etmişler**, zincire** bağlamışlar. **Düşünce** damarlarını kurutmuşlar.

Ben **Zaman** gazetesinde çalışırken “**Faysal Finans**” firmasının İstanbul'da **Tophanede** yaptırdığı yeni binanın altında **Mimar Sinan**’ın bir **hamamının** bulunduğunu öğrenmiştim. **Kemeraltı** caddesinden bakılınca hamamın temelleri görünüyordu. **Gazeteye** gelerek haberi yazmak istedim “aman ! dediler sakın **yazma,** biz **Faysal Finans**’tan ilan alıyoruz…”  Tabii **yazamadık**. Görevimi yapamamıştım. Hala oradan geçerken **caddeden** açıkça görülen  **kemere** bakarım içim sızlar.. Kaşları çatık **Sinan,** sanki hakkını **koruyamadığım** için oradan bana **parmağını** sallıyor gibi.

Yüzbaşı **Bennett**’in hikayesini yazarak **Hürriyet** gazetesinin o zamanki genel Müdürü rahmetli **Nezih Demirkent**’e götürdüğümde “bu işlerle **uğraşma** bana **resimli roman** yaz” demişti. **Bennette**’in hikayesi bu olaydan **otuz yıl sonra** daha yeni yayınlandı. **Bennett** o günlerde **İstanbul**’daydı**.Milliyet** gazetesine götürerek rahmetli **Turhan Aytül** ile tanıştırdım. **Turhan** her zamanki anlamsız bakışları ile **adamı** süzdükten sonra “bu da **kim**…?” diye sordu; Anlattım, hiç tınmadı. **Mustafa Kemal’**i mezardan çıkarıp **karşısın**a getirseydim herhalde **ona** da aldırmayacaktı.

Basında bir şeyin” **zamanı**" gelmediyse yayınlanmaz. O zamana da **gazeteciler** karar verir. Böylece **“moda**” lar doğar. **Modası** olmayan bir şeyi yayınlayamazsınız. **Zamanı** gelince de işte böyle yayıncısını dahi **şaşırtacak** biçimde iş **ortaya** çıkıverir.

Bakalım daha neler çıkacak ?
