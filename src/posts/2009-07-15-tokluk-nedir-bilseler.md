---
title: "Toklar açlık öğrenemezler"
date: "2009-07-15"
categories: 
  - Günün Çilesi
---

![](../uploads/image/ergenc_aclik.jpg)

1978 eylülünde **Amerika**’daydık. **Sema ayini** yapacaktık. **Rothko Chape**ll isimli bir kuruluş ve onun temsilcisi **Mme Dumesnil’**in davetlisiydik. Çok başarılı **“performanslardan**” sonra bir  gün bizi bir **Türk e**vine çağırdılar. **Savaş** sonrasında **Amerikalı’**larla evlenerek **Amerika**’ya yerleşmiş **Ankara**’lı kolejli kızlarımızdan biri **bizi** ağırladı.

Yemek saatinden sonra **sohbete** sıra geldiğinde ev sahibemiz olan **Türk** hanım uzun yıllardan beri **Amerika**’da yaşadığını ama bu ülkede **Türk adetlerini** de unutmadıklarını anlattı…  
\-Ne **yapıyorsunuz** ? dedim, **Türk** adeti olarak  
\-Senede bir gün **oruç tutuyoruz**, dedi.  
\-**Neden** ? dedim  
\-**Açların** halini anlamak için dedi.

Mükellef bir **villası** ve üstün bir **yaşayışı** olan hanımın **yüzüne** baktım, dayanamadım:  
\-**Açlar** da senede bir gün **doysa** da sizin halinizi **anlasa**, deyiverdim.

Sonradan **üzüldüm** ama olan olmuştu. Ortalığı **soğuk** bir hava kapladı, **Hanım** surat astı,  bizi **evinden** kovmaktan beter etti. **İkramlarını** da geri almayı düşünmüş olmalı. Ama ben **sözümü** geri almayı **hiç** düşünmedim.

O gün bu gündür **merak** eder dururum. **Rabbim** dünyadaki **açları** bir gün olsun **doyursa** da onlar da şu **yeryüzünde** yaşarken **tokluk** nedir bilseler, bir kerecik…

**Toklar** açlık öğrenemezler ama **açlar** belki o zaman **tokluk** öğrenirler. **Rahat** durmak için.
