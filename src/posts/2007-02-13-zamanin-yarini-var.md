---
title: "Günlerin Geleceği var"
date: "2007-02-13"
categories: 
  - "bas-yazi"
---

**[](/uploads/2007/02/imagen275368.jpg "imagen275368.jpg")[![taha_yasin.jpg](/uploads/2007/08/taha_yasin.jpg)](/uploads/2007/08/taha_yasin.jpg "taha_yasin.jpg")**

**Taha Yasin**

**Bağdat**'ta iki senede 300 bin kişiyi öldürenler **148 kişinin** ölümüne neden olan **Taha Yasin** **Ramazan**'ı ölüme mahkum ettiler. Bir **idam mahkumunun** ruh halini merak edenlerin, **Taha Yasin**'in mahkemede "**Allah biliyor... hiçbir kötü iş yapmadım...**" dediği an, saptanan görüntüde, **gözlerinin içine** bakmalarını **tavsiye** ederim. **Yeryüzünde** hiçbir yaşayan canlının, diğer bir canlıya böyle **bir zulüm** yapmaya hakkı yoktur. **Hayvanat** bile bu derecede **gaddar** olamaz. Şu **hayal âleminde** kim kimin hayatını **söndürmeye** yetkilidir ki...

Siz **kamu görevi** yapan, **suçlu** veya **suçsuz** bir insana, bu gün **ceza** verebilirsiniz ama o ceza **bu gün için** olur. bunun bir de "**yarını**" var. Suç **görecelidir**.Siyasette bir devrin **suçlusu**, bir başka devrin **suçsuzu**, bir devrin **suçsuzu,** bir başka devrin **suçlusu'**dur   Suçlu **"insan**" yok, suçlu "**devir**" vardır. Neye yarar ki devirleri **insanlar** çekip çevirdiği için, suçlar yeryüzünde **salınan** insan **bedenlerinde** odaklaşıyor. Devirlerin **suçu** insanlara yükleniyor. Devrin **suçu** insan aynasında yansıyor. **Devri** yakalayıp suçlayamadığınıza göre**, birini** yakalayıp toplumun suçunu onun **boynuna** asıyorsunuz. Bu siyasettir**. Siyaset** kendi suçunu başkasına **yükleme** san'atıdır.

Benim bir **asker** arkadaşım vardı: **Duray Akpınar**. **Duray**'ın babası yargıç'tı. **Üsküdar** adliyesinden emekli oldu. Bin dokuz yüz **altmış bir** senesinde bir akşam **eve** gelmiş... Yüzü asıkmış - Ne oldu **baba**...demişler... - **Hiç** ...demiş, bir süre konuşmamış, sonra yavaş yavaş **açılmış** -Beni **Yassıada** mahkemesine seçmişler... demiş. Eve bir **neş'e** yayılmış - İyi ya baba bundan büyük **şeref** olur mu ? demişler. O günlerin **şerefi** oymuş... Babanın **suratı** değişmemiş... Hep somurtuyormuş, evi bir **sessizlik** dalgası daha dolaşmış, sonra rahmetli ağır ceza reisi değerli insan **Eleşkirt'li Cevdet Akpınar** şunları söylemiş : "Bakın evlatlarım fazla sevinmeyin, ben şimdi bu **mahkemeye** üye olurum. Gün gelir **iddianameler**, duruşmalar biter, **Celal Bayar'ı Adnan Menderes'i** daha bilmem kimleri mahkum eder asarız... Aradan yıllar geçer, sonra o mahkûmların **cenazelerini** mezarlarından çıkarırlar, top arabasına koyarlar, **devlet töreniyle** getirir **İstanbul'da Vatan Caddesinde** yeniden gömerler, üzerlerine **anıt mezar** yaparlar, her yıl **devlet adamları** gelir o mezarlara **çiçek** koyarlar. İşte o günde ben aileme **şerefsiz bir isim** bırakmış olurum... **Bu görevi** kabul etmiyorum..." **Duray** diyor ki: "Babam bunları söyledikten sonra hepimiz **donduk** kaldık. Kimsede laf söyleyecek **mecal** kalmadı. Babam otuz yıl sonrasını **pencereden** bakar gibi görmüş ve bize **söylemişti.** Dedikleri aynen çıktı. Devrin başbakanı **Menderes'i Yassıada'da** astılar, otuz yıl sonra mezarından çıkarıp **top arabasına** koydular, **Vatan Caddesinde** yeniden **gömdüler** Üzerine **anıt mezar** yaptılar. Babam artık **hayatta** değildi, keşke olsaydı da **görseydi**. O mahkemenin başkanı **Salim Başol,** savcısı **Necdet Egesel** ve **Yassıada** Kumandanı **Tarık Güryay'**ın çocuklarına bıraktıkları isimler gibi bir ismi, **bıze** bırakmayan büyük insan babama,**Tanrıdan** sonsuz rahmet dilerim..."  

Yüz **binlerle** ölüyü ve **insan kanını** **Irak** topraklarına saçtıktan sonra **şaibeli** bir mahkeme kurup **işgalci güçlerin** zorladığı uydurma   **yasalarla** insan asmanın da bir **cezası** olmalıdır. Bu gün veya yarın o **ceza** haksız olanların boynuna **mutlaka** dolanır. **Akıllı** insanlar olacakları **herkesten önce** bilirler. **Saddam'ın, Taha Yasin'in** bir gün mezarından çıkarılıp **Bağdad**'ın orta yerinde **anıt mezarlara** gömülmeyeceğini kim **iddia** edebilir ?   Bu ülkede **siyaset** ölü eliyle **mezarlarda** oluşuyor.   Bunun için hakim **Cevdet** olmak da gerekmez... Artık bu işler öylesine ayan     **beyan** ki... Geleceği bu günden **gazete havadisi** gibi yazabilirsiniz.

İnsanları değil, **devirleri** suçlayıp asmanın bir yolunu bulmalı... **Irak**'ı yeryüzünün kan çanağına çeviren **ABD yönetimi** ve ona belâdan uzak durmak için "**vizyonumuz aynı**" diyerek iştirak eden **Türk** yönetimini **Tarih**, yedi asır önce **aynı ülkede** altı milyon insanı telef eden **Moğol** kumandanı **Hülagû** gibi **mahkûm** edecektir. Kuşkusuz... Arada hiçbir **fark** yok... **Buradayız. Bekleriz.**
