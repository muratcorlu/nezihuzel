---
title: "Yolcusuz Gemi'nin kaptanı"
date: "2007-01-29"
categories: 
  - Baş Yazı
---

[![image016.jpg](/uploads/2007/08/image016.jpg)](/uploads/2007/08/image016.jpg "image016.jpg")

Üç çeşit yazar vardır: a)**Okunan** yazar b) **Unutulmuş** yazar c) **Gelecekte** okunacak yazar...

Ben okunan bir **yazar** değilim, okunmayı da **fazlasıyla** arzu eden bir **yazar** da değilim. **Kırk** yıldır **yazı** yazarım birkaç yakın **dostun** dışında "**yazını okuduk**" diyen insana **rastlamadım**. Beraber **muhabirlik** yaptığımız, sokaklarda "**haber"** diye koşuşturduğumuz **arkadaşlarımın** arasında meşhur olup kalemi ile bir **ömür boyu** geçinen yoldaşlarım oldu. Onlar bu alanda beni **sollayarak** hür ufuklara **yelken** açtılar. Mesleklerinde **zirveye** ulaştılar. Okunan **yazarların** en tanınmış olanları **Hasan Pulur** ve **Güzin Abla**'dır. Her ikisi de **Türk basını**nda çok yüce bir noktaya eriştiler. **Hasan** operasyona devam ediyor**. Güzin Abla** rahmetli oldu. Derin bir boşluk bıraktı.

Unutulmuş yazarların başında **hocam**, efendim, üstadım, beni "**yokuşa süren**" **Ref'i Cevad** **Ulunay** gelir. **Ulunay** bu yörede bir devletin yıkılıp başka bir **devletin** kurulduğunu görmüş, bir dünyanın dağılarak **küllerinden** başka bir dünyanın doğduğuna **tanık** olmuştu. Ömrünce yaşadıklarını yakından ve **tamamiyle** algılamış, **görmüş** geçirmiş, **dev** gibi bir adamdı. **İmparatorlukta** ve **Cumhuriyet** devrinde gazeteciydi. Her iki **zaman birimi** içinde okunmuş, değerlendirilmiş, **sözleri** akılda tutulmuş, **görüşlerine** inanılmış, yazdığı **belleklerde** kalmıştı.

**Refi Cevad** bey sadece zamanları değil **kıt'aları** da aşmıştı. **Doğu** ve **Batıyı** aynı anda kavramış, her iki **kültürü** aydın ve **yazar** kişiliğinde bir araya getirmişti. İnançlarından çok **bilgisi** önemliydi. Devrinin diğer bir büyük yazarı **Falih Rıfkı Atay** onun için "**kırk yıldır tanırım. O hiçbir şeye inanmaz..."** demişti. Ulunay **sentezci** değil, **analizciydi**. Toplumun gizli **kimyası** ona böyle bir **görev** vermişti. O yorulma bilmez bir **laboratuvar** çalışanıydı.

1968'de bu dünyadan **göçtüğünde** yüz binlerin üzerinde **okuyucusu** vardı. Dünya basınında dahi böylesine okuyucu toplamış bir **köşe yazarına** az rastlanırdı. Gariptir, **Ref'i Cevad Ulunay'**ın okuyucuları yaklaşık olarak onunla aynı **yaştaydılar**, aynı **zamanı** görmüş aynı olayları **yaşamış**, aynı **çileleri** çekmişlerdi. Ancak **hasbelkader** aynı **göze** sahip olamamışlardı. **Ulunay** onların gören **gözü**, konuşan **dili**, alaca karanlıkta yollarının **ışığıydı**. Onunla birlikte **rahmetli** oldular. Böylece yazarı ve okuyucusuyla koskoca bir **devir** kapandı gitti, **tarih** oldu.

Benim tanıdıklarımın arasında geleceğin yazarlarının en önde geleni **Münevver Ayaşlı**'dır. Onunla aynı **devirde** yaşamış, aynı **olayların** içinde bulunmuş, ama **Dünya'ya Kuzey-Güney kutbu** kadar birbirinden ayrı **pencerelerden** bakmış **Alev Alatlı** ile çağdaştılar. **Alev Alatlı** meşhur olmuş **Münevver Ayaşlı** olamamıştı... Son derecede **misafirperverdi**. **Beylerbeyi**ndeki yalısında zengin **sofrası** her zaman kalabalıktı. Yazıları küçük **gazetelerde** yayınlanıyordu, bu yüzden birkaç **yakın dostun** dışında pek okuyucusu yoktu. Bir gün özene bezene hazırladığı bir **Osmanlı saray yemeğini** misafirlerine sunarken **" yazılarımı ister okuyun, ister okumayın, ama yaptığım yemeği yiyeceksiniz...**" dedi. Eh.. doğrusu o yemek de **gerçekten** yenirdi.

Bir yazarın **kıyamete kadar** okunma **şansı** vardır. Dahası, bazı **yazılar** gelecekte okunsa daha **iyi** olur. Bana kalırsa yazarın **koyusu** geleceğin **insanları** için yazanıdır. **Yazı** geleceğe **rapor** olmalıdır. Zamanın kötülüklerini **aşma** yerine, zamanı geleceğe **şikayet** etmeyi ben daha **uygun** buluyorum. Çünkü zamanın **kötülükleri** aşılmıyor... ne kadar inceleseniz **insanlar** size aldırmıyor**... Yazar** artık yaşadığı devirde insanların **gözü kulağı**, kaşı tarağı değildir. İnsanların **dünyaya** bakmak için artık bir **yazara** ihtiyaçları yok; **retinası** donmuş, **korneası** delinmiş, **çakıl taşı** gözlerle; **tumpanası** yırtık, **kanalları** tıkanmış, **tınısı** bozuk**, budak deliği** kulaklar, onlara yetiyor... Ben **yolcusuz geminin kaptanı**, çark yerine **kalem**, dümen yerine **klavye,** kendimi **kurtarmaya** çalışıyorum. Burada kendi **kendime** eğleniyorum. Yeni alıştığım **digital** alemde **kendimi** avutuyorum. **Sabah** gazetesinde **onyedi** yaşında bir **köşe yazarı** var, çocuğun bir de **yakışıklı fotografını** koymuşlar, eğer o yazarsa, ben gidip **Şile** kumsalında **çelik çolak** oynamaya razıyım.

Bundan daha **kötü** olamayacağına göre geleceğin **iyi olacağına** inanıyorum. dolayısıyle bu zamana değil, **kesinlikle** gelecek zamana **baş vurmak** niyetindeyim. O yüzden bu sayfadaki "**okuyucu**" sayısı ve "**yorum**" bölümlerini **iptal** ettim. Ey değerli **okuyucularım** isterseniz beni gelecek **yüzyıllarda** okuyun. İster **okuyun**, ister **okumayın**. Kalın **sağlıcakla...**
