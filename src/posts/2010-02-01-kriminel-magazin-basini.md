---
title: "Kriminel magazin basını"
date: "2010-02-01"
categories: 
  - Günün Çilesi
---

![](../uploads/image/ab.jpg)

Bir ülkede **uygarlık**, o ülkede **insan hayatına** verilen değerle orantılıdır. Neyi ne kadar **benimsiyorsanız** o kadar uygarsınız. Ve benimsenecek şeylerin en başında **insan** hayatı gelmektedir.

Bu ülkede insan hayat**ı değersizdir**. Bu değersizlik ülkede çalınıp söylenen **şarkılara** dahi yansımıştır. Bir **Urfa** türküsünde yer alan şu sözlere bakınız:  
             _“**Anne** sen ağlama bu işler olur,  
              Beni vuran zalim Allah’tan bulur…”_  
Türküde bir insan hayatının söndürülüşü **“bu işler olur**…” diyerek ifade ediliyor. Ve bu **ifade** evladını kaybetmiş bir anaya **teselli** olarak öne sürülüyor. Olayın “**Allahın vereceği ceza ile**” kapanacağı da ilave edilerek…

İnsan hayatının bu derecede **ucuzladığı** bir yerde “**uygarlıktan**” söz açmak **mümkün** olabilir mi ? **Kanun** ve **adalet** bir yana insanların **ölüme** ve **hayata** böylesine **dolaylı yoldan** baktıkları bir toplumun kendisine **sahip çıktığı** söylenebilir mi ? Bu toplumda “**hayat hakkının**” varlığı iddia edilebilir mi ? **Cinayet** ve adam öldürme dünyanın her yerinde suçtur. Bu **suç** eninde sonunda mutlaka cezalandırılmalıdır. **Ceza** konusunda titiz davranmamak ve **suçluyu** bulmak için **olağanüstü** gayret sarfetmemek o **suçu** kabullenmek ve onu **suç** olmaktan çıkarmak anlamına gelmiyor mu ?

Türkiye’de son yıllarda “**18 bin faili meçhul"** cinayetten söz açılmıştır. Tek bir cinayet **failinin** bulunmaması halinde o ülkenin **güvenlik güçlerinin**, adliyesi ve polisinin **töhmet** altında kalması mümkünken **onsekiz bin** faili meçhul cinayet **nasıl** oluyor ? Bu toplum **savaşlarda** dahi bu denli **ağır** insan kaybına uğramamıştır. **Ne oluyoruz** ? savaş mı var ? **işgal mi** ? düşman saldırısı mı ? **halk** ayaklanması  mı ?

**Faili meçhulleri** bulma konusunda **ihmal** duygusu taşımak, tüm toplumun **ayıbı** olmak bir yana o **toplumun** cinayetlere ortak olduğu i**zlenimini** doğurmaktadır. Eğer o t**oplum** bu sosyal **facia** ile ilgilenme veya en azından **üzüntü** duyma **geleneğini** dahi kaybetmişse ortada **ciddi** bir rahatsuızlık var demektir. Maalesef **toplum** hastalanmıştır. **Tedaviye** ihtiyacı vardır. **Kamu** yaşamını “**insan hayatına karşı ilgisizlik**” tanımı altında  ölümcül bir **tümör** sarmıştır. Bu **tümör** nasıl yok edilecektir ?  **Uygarlık** yolunda meydana gelen bu **sapma** nasıl doğru çizgiye  geri çevrilecektir ?  
   
Kimse **cinyetlerle** ilgilenmiyor. **Gazetelerde** verilen cinayet haberlerinin bir **paragrafı** eğer “**kaatil bulundu**…” cümlesi ile **son** bulmazsa ertesi günü veya daha ertesi günlerde “**kaatilin bulunup bulunmadığı**…” konusunda basından **sağlam** bir bilgi edinmek mümkün değildir. Eğer o cinayet “**Garih cinayeti**” veya **Hırant Dink** “ cinayeti gibi **“Medyatik malzeme**” olmaya uygun değilse, derhal **unutulmakta** olay **kara deliğe** düşmektedir.

**Abdi İbekçi** cinayeti de böylece "**Kurtlar vadisi**" gibi “**Ağca’nın serüvenleri**” dizi filmine dönüşmüş ve **işin** asıl gereği olan “**Gerçek kaatilin** bulunması” mahşere kalmıştır. **Abdi İpekçi'**yi vuran kurşunun arkasındaki **itici gücün** ne olduğunu, bizzat k**aatilin** kendisi dahi bilmemektedir. Bu cinayet “”**kriminel magazin basını**” konusu olmuştur. Ne toplumun **fertleri** ne bizzat **maktulün yakınları** cinayeti  kimin işlediği ile **meşgul** değillerdir. **Milliyet gazetesi** yıllarca  **Ağca’**yı baş tacı etmiş, **siyasi** ve **toplumsal** görüşlerini “**bilimsel doktrin**” edası ile yayınlamıştır. Bütün bu **tablodan** çıkan sonuca göre biz hepimiz **Abdi İpekçi’**nin kaatiliyiz. Üzerimizde **kan** hakkı var. Bu böyle devam ederse daha pek çok **Abdi İpekçi'l**eri telef etmeye hazırız..

Günün her saatinde **suçluların,** kaatillerin peşine düşerek **cinayetleri** aydınlatma görevi taşıyan bir **gazete**, kendi baş yazarının **kaatilini** otuz yıldır bulamadı. Buna “**bulmak istemedi**” de diyebilir miyiz ? Bence **doğrusu** budur. **Milliyet** İsteseydi bulurdu. **Bulmalıydı**. Dünya basınına bir **örnek** vermeliydi. Kendi **baş yazarının** kaatilini bulamayan bir gazete, **onsekiz bin cinayet** sorumlusunu nerden bulup çıkaracak ? Meğer ki o **“faili meçhuller**” “**faili malum**” olsun ve bazı kişiler “**kamu düzeni adına**” o faili malumları kendi **kanadı** altında korusun.

**Abdi bey** iyi gazeteciydi, **vicdanlı** ve dürüsttü. Kendi **kaatilin**i bulma görevi ona verilebilseydi mutlaka **bulur** ve hepimizin **yüzüne** çarpardı. **Ruhu şad** olsun. Gazetecilikte ilk “**yazı işleri müdürümdü**” hep öyle kalacaktır.
