---
title: "Nur Hayat'a Döndü"
date: "2007-10-02"
categories: 
  - "dervish"
---

[![dscf0325.JPG](/uploads/2007/10/dscf0325-1.jpg)](/uploads/2007/10/dscf0325-1.jpg "dscf0325.JPG") 

Sedd olunmakla tekâyâ sedd olunmaz zikri Hakk,  Bir gün gelir açılır, sen derdinle yanmaya bak.

**İstanbul**’da sur dışında, **onarımı** sona yaklaşan  eski **Yenikapı Mevlevîhânesi 30 eylül 2007** Pazar günü açıldı. Bu **açılış** dolayısıyle bu **dergâhta** yetişmiş **Hammamîzâde İsmail Dede Efendi’**nin **Hüzzam** makamında bestelediği **Mevlevî Âyini** çalınıp söylendi. **13 Semâzen sema’**  çıkarttı. **Post** makamında **Kadri dede** bulunuyordu.

Bu açılışı ve **Sema’** Âyini için **İstanbul**’da **Kadıköy**’de bir **dernek** oluşturan ve **başarılı** çalışmaları ile **geleneği** yaşatmaya **gayret** gösteren Hamit **Çakmut** grubu görev aldı.

**Yenikapı Mevlevîhânesi Sultan Fatih** döneminde **Yeniçeri Kâtibi Malkoç Mehmet Efendi’**nin vakfettiği **arazi** üzerinde kurulmuştu. **Dört yüzyıl** faaliyet gösteren bu **Dergâh**, 1925 yılında çıkarılan bir “**inkilap��?** kanunu ile ve **çeşitli tarikatlara** mensup tüm diğer **dergâhlarla** birlikte  kapılarını kapattı ve bu kapılar **seksen iki yıl** kapalı kaldı. **Yenikapı Mevlevîhânesi**, **kış uykusuna** yattı. Bu dönem içinde birkaç **yangın** geçiren **Mevlevîhâne** nihayet dün **yeni yaşamına** başladı. **Küllerinden bir Tekke doğdu**. Bir yüz yıla yakın **fırtınalarla** boğuşan **Mevlevîhâne gemisi**, rüzgar ve **kasırga’**nın kesilmesiyle bulduğu **ilk limana** ulaştı. **İnanmıyordum** ama gidip görünce **inandım.**

**Mevlevîhane**’nin "**seksen yıllık uyku**��?su sırasında bu **asil makama** gönül veren **birkaç kişi**, onu **cismi** ile değil ama **ruhu** ile yaşatmayı başarmıştı. Bu **kişilerin** bu gün **hayatta olanları**, Pazar günü gerçekleşen **açılışta** hazır bulundular. **Bir ömür boyu** gönüllerinde yaşattıkları **idealin**, karşılarında, **damı çerçevesi, duvarı zemini, türbesi sandukası** ile “**nurlu bir yapı**��? şeklinde **yer** aldığını gördüler. Fevkalade **başarılı** çalışması ile bu **mutluluğu** kendilerine yaşatan, restorasyon  mimarı bayan **Nilgün Olgun** ve **Başbakanlık Vakıflar idaresi'**ne övgüler yağdırdılar.

O gün orada bulunanlar “**muhteşem bir tarihî gün**��? yaşadılar. **Semâhâne**’ nin girişte sol **cenâhına** sıralanmış **sandukalarının** altında **sıra dağlar gibi** yatan eski **Dede**’lerle, onların  önünde **sema’** eden, bu gün yaşayan **torunları** ve bu beraberliğe **çepeçevre** katılan **insanlar, Mevlânâ Celâleddin Rumî’**den kalma ruhu, **o gün orada**, o salonda, bir **alev topu** gibi yaşadılar.

**Dergâhın** en parlak döneminde burada postnişin olan **Kütahyalı Ebubekir Çelebi,** kendisinden sonra sıra ile makama geçen üç oğlu: **Ali Nutkî Dede, Nâsır Abdülbâki Dede ve Künhî Abrürrahim Dede** kolunun bu gün **hayatta** olan son torunları **Bâki Baykara**, yanında değerli eşi bayan **Baykara** ile birlikte **salonda** yerini almıştı. **Sandukaların** tam karşısında oturdu ve **Sema**’ı izledi. Kendisi de s**emâzendi**. Bundan **elli yıl** önce, sekiz yaşındayken  **sema'** çıkartmış, Babası **Resûhî Baykara** ve amcası **Gavsi Baykara** ile birlikte, ilk defa  **Konya**’da, ihtifalin ilk yıllarında, o sırada **Konya il kütüphanesi'**nde yapılan **Sema’** törenine katılmıştı. **Bâki**’nin babası ve amcası, **Yenikapı Mevlevîhânesi’** nin son **postnişini şeyh Abdülbâki Baykara’**nın oğullarıydı. Bu gün hiç biri **hayatta değiller.** Böyle bir **günü** görmelerini isterdim.

**Mevlevîhâne** o gününü, yüzlerce yıl önce ölmüş **büyükleri** ve bu gün **hayatta** olan  canlıları ile **birlikte** yaşadı. **Geçmiş geleceğe bağlandı. Nur** yeniden **hayata döndü.**

**Mevlevîhâne**’de yapılan **Sema**’ âyini’ni, Kültür bakanlığının yayınladığı  “**Minyatürlerle Mevlânâ ve Mevlevîlik** “ kitabını birlikte hazırladığımız **Minyatür ressamı**, elli altı yıllık **vefâkâr** arkadaşım  bayan **Ülker Erke** ve **Başbakanlık Vakıflar Genel Müdürlüğü** **Hat müzesi'**nin çok değerli müdiresi bayan **Cıhan Sayıner** ile beraber izledik...

Cıhan hanım dedi ki:  **“burası Mevlevî Müzesi** olacak... **İnşallah** dedim.
