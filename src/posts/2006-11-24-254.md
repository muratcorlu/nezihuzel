---
title: "Çuval ve Papa"
date: "2006-11-24"
categories: 
  - Baş Yazı
---

**![01.jpg](/uploads/2006/11/01.kucukresim.jpg)Apdullah** Gül **Brüksel** dönüşü **Papa** ile İstanbul'da Taksim'de **Saray** muhallebicisinde buluşup çay içecek, sonra **Ankara**'ya bakanlıktaki **işlerinin** başına dönecek. Başbakan **Erdoğan** okul çıkışında **Papa** ile Harbiye'de   **Dame de Sion** Fransız kız mektebinin karşısındaki **kafe'**de buluşacak. Kültür Bakanı Atilla Koç Rim Papa'yı **Sultanahmet'**teki köftecide bekliyor. Ya **Papa** trafiğe takılıp **yollarda** kalırsa... Ya Bakan **Koç** uykuya dalar da **randevuyu** kaçırırsa...

**Papalık** sözcüsü **Lombardi** "çay içemezler, bu **imana** aykırı olur, **kapuçino** içsinler..."dedi. **Papa**'ya sofrada ne yedirecekler ? **İkramsız** davet olur mu ? **Lombardini** "Papa her balığı yemez" dedi. Bunun üzerine **Fener Rum Patriği Bartelemeos**, misafirine Zeytinburnu **"Balıklı"** kilisesinden getirilmiş **levrek** ikram etmeye hazırlanıyor. Yanında **keşkek** de var. Sonra bergamutlu **"lohuk**" yiyecekler.     

Katoliklerin **Papa**'sı Türkiye'yi **altüst** etti. Bu ülkede **seksen yıldır** yerine oturmuş tüm **çivileri** yerinden oynattı. **Ülkenin** yönetimini de, kurumlarını da **zivanadan** çıkarttı. **Hükümet** şaşkın, **Diyanet** şaşkın, **üniversite** şaşkın, siyasi **partiler** şaşkın   **Muhsin**'in bebeleri şaşkın,   **basın** şaşkın, ortalık **yahudi** pazarına döndü... Kimse ne yapacağını ne **diyeceğini** bilmiyor. Papa ise programını **eksiksiz** uyguluyor. Bir tek o **şaşkın** değil...

Hükümet **şaşkın**. Bakanı, **Başbakanı** kaçacak yer arıyor. **"Kaçıyorsun"** diyenlere **beddualar** yağdırıyor. Kültür bakanı **"İbadethane"** dediği **Ayasofya'**da namaz kılanlara **"baskıncılar"** diyor. Diyanet işleri başkanı Bardakoğlu **"Papayı üzmeyin**..." diyor Üniversitenin **sekiz madalyalı**, dokuz oturaklı Hocası **Halil İnalcık**, Papa'nın "niyeti kötü ama kendisi **iyidir,** misafire zeval olmaz" diyor... **Radikal** gazetesi   **Halide Edib**'in İstiklal savaşı için söylediği "**Türkün ateşle imtihanı**" değimini tersine çevirerek "**Türk'ün Papa ile imtihanı"** diyor... Herkes bir **şeyler** diyor... Ağzı olan **konuşuyor**, kafası olan **sallıyor.** Tutulan aya karşı **teneke** çalan ilkel **aşiretlere** döndük...

Laik bir ülkede **Papa** ne arıyor ? Devlet **Başkanı** imiş... O zaman **Diyanet İşleri Başkanı** ile neden buluşuyor... ? Papa **Ayasofya'**ya gidecek, yere **diz** çökecek... **Kırk yıl** önce gelen, birkaç nesil önceki **Papa** da dua etmek için **soğuk** taşlara diz çokmüş, devrin **Dış İşleri Bakanı** rahmetli **İhsan Sabri Çağlayangil** elinden tutup kaldırmıştı. O zaman   eski **Bursa valisi** ve **Demirel** hükümetinin   saygın bir bakanı olan **Çağlayangil**, hiç şaşırmadan işin **gereğini** yerine getirmişti... "Burası **Laik** bir Devletin   müzesi, sen git **ibadetini** kilisende yap..." demek istiyordu. Bakalım şimdiki **ümera** bu dirayeti gösterecek mi ?  

**AKP** iktidarı, yanından **kuyruklu yıldız** geçmiş gök taşı gibi **boşlukta** yuvarlanmaya başladı... Bu hükümetin adamları **Papa** nedir ? bilmiyor... **Ayasofya**'dan habersiz,   **Fener Rum Patriğ**i **İstanbul'**un neresinde oturuyor ?  **Türkiye'**de kaç kilise var ? bunlar hangi **mezhebin** kiliseleri ? **Papa** bunların neresinde ? Kiliselerin **barışması** ne demek ? Neden ? ne **zaman** darılmışlar ki ? Bu **konularda** bir lise **din hocası** kadar bilgi ve **görgüden** uzak adamlar... Şimdi ne **yapacaklar** ? Neyi nasıl **savunacaklar ?** Kime ne **anlatacaklar ?**

Lübnanlı düşünür **Yusuf Aşkar'ın** **Ortadoğu** ile ilgili yeni ortaya attığı **teoriye** göre bu yörede hükümetleri dize getiren yabancı **emperyalist** güçler, son hamle ile **halklara** saldırdılar. Kendilerine **zorluk** çıkaranları **hedef** tahtasına koydular. Bu **halkların** içinde elbette **Türk halkı** uzun yüzyılların **deneyimi** ile en çetin **ceviz** durumunda. Önce bu halkı **sindirmek** gerekiyor... Papa denen **Batı saldırısının** kumandanı başka nasıl **bir amaçla** bu kadar israrlı bir şekilde **Türk halkının** arasına girebilirdi ki...? Halkımızı **sindirip** maazallah olası bir **işgale hazırlamak** için birinci **rauntta** iki yumruk yedik: **Çuval** ve **Papa**... Bakalım bu **maçı** kim kazanacak ?
