---
title: "Şeytanın onur madalyası"
date: "2008-12-20"
categories: 
  - Günün Çilesi
---

[**![goya_cronos.jpg](/uploads/2008/12/goya_cronos.jpg)**](/uploads/2008/12/goya_cronos.jpg "goya_cronos.jpg") Goya

**İblisiyye** devletinin başkanı **Zebânî,** ülkesini yakan, yıkan, **insanlarını** öldüren, kundaktaki bebeklerini **boğazlayan**, ak sakallı **dedelerin**i yerlerde sürükleyen, gözü yaşlı **ninelerinin** canını alan, cesetlerini dipsiz **kuyulara** atan, ölülerini karanlık **mağaralara** dolduran, topraklarına **yüzyıllarca** adam öldürecek **zehirler** saçan, kuytu yerlere **gizli tuzaklar** kuran, köşebaşlarına **şeytanın** çıraklarını yerleştiren, yol üstüne kendi **canavarlarını** salan, kan içici, **ciğer** sökücü,  kafa derisi yüzücü, **ceset** yiyici, kol bacak kırıcı **Ye’cüc Me’cüc** kavminin lideri  Ekselans **Yorgi Kokmuş’**a ülkesinin en yüksek **onur** madalyasını taktı. Taktıktan sonra da **madalyayı** okşadı.

**Madalya** takımı işi bittikten sonra **İblisiye** ülkesinin lideri sayın **Zebânî** ile **Ye’cüc Me’cüc** kavminin yaşadığı **Makarna Çapraşık Devletleri** diyarının sabık lideri sayın **Yorgi Kokmuş,** uzun uzun birbirlerine bakıştılar. Gözlerinde **sevecenlik** vardı. Ekselans **Zebânî,** **Yorgi Kokmuş’**a sonsuz minnettarlık duyuyor, bu **haşin** duygularla kendinden geçiyordu. Sayın **Kokmuş’**un büyük bir **dâhi** olduğuna inanıyor, ülkesini ve kendisini **cezalandırdığına** seviniyordu. Ülkesinin ve kendisinin daha pek çok **ağır** cezalara hak kazandığını düşünüyor. **Ye’cüc Me’cüc** kavminin bu göreve **Tanrı** tarafından atandığına inanarak **Ona** şükrediyordu.

Bay **Yorgi Ko**kmuş da yaşamından memnundu **Kavminin**, cibilliyetini idrak edecek bir **zemin** bulduğuna seviniyor, bundan tarihsel bir **hoşnudluk** duyuyordu. Duyguları bir adım daha atsa **Hakk C.C**.’nun “**Kahhar**” ismi şerifine mazhar olduğunu bilecek **yaşa** gelecekti. Ama bu **vahşî’**nin henüz o **taraklarda** bezi olmadığına ve **beynine** o yolda **kan** yürümediğine göre, onun **kader** çizgisinde, yakın gelecekte böyle bir **olanak** yer tutmuyordu.  

[**![ps207664_v_150.jpg](/uploads/2008/12/ps207664_v_150.jpg)**](/uploads/2008/12/ps207664_v_150.jpg "ps207664_v_150.jpg") Şeytanın madalyası

**Yorgi Kokmuş,** bay **Zebânî’**nin taktığı **şeref** madalyasını “**cennet müjdesi**” gibi göğsünde taşıyarak **ülkesine** döndü. Kendisini başkent **Şamşaton** kasabasında karşılayan **Ye’cüc Me’cüc** kavminin ileri gelenleri onu **sevinçle** kucakladılar,  göğsüne bir **madalya** da onlar taktılar. **Göğsünde** yer kalmadı. Adamın göğsü **ilan tahtasına** döndü.

Bir zaman var ki yeryüzünde **İnsanoğlu’**na bir hastalık **âriz** olmuştu. Kendini insan zannetmeye devam eden bazı **yaratıklar** şerefsizlikten yana, densizlikten yana, ruhsuzluktan yana, birbirleri ile **yarış** eder hale gelmişlerdi. **Tanrı** onların ruhundan **erdemi** silmiş, onlar **erdemsiz** kalan  ruhlarını pazara götürüp **satılığa** çıkarmışlardı. Ayrıca bu acaip **yaratıklar** toplulukların önüne geçmişler ne sebeptir bilinmez **topluluklar** tarafından yüceltilmişlerdi.

Aradan pek çok **yıllar** geçti. Ne **Zebânî**, ne **Yabânî** ne **Yorgi Kokmuş** ne de O’nun lanetli **kavmi** artık yeryüzü **ufkunda** görünmez olmuşlardı. Onlar **insanlığın** yüce geçmişinde bir **kara leke** olarak kalmışlar, isimleri **yok** olmuştu. Kimse onları hatırlama **zahmetine** dahi katlanmıyordu. **O’nlar** yaşarken de **yoktular.** İnsan oğlunun **bilinçaltı** o yaratıkları unutmayı **şerefine** daha uygun görmüştü.  Bazen onları **tarihçiler** hatırlıyor utanıyor ve üzülüyorlardı.

Ben de **utanıyorum,** bir zamanlar **dünya sathında** böylesine iğrenç **insanların** yaşamış olduklarını **aklıma** getirmek istemiyorum. O çağ **dinasorlar** çağı gibi çok **eskilerde** kalsın, artık öyle bir zaman **hiç** geri gelmesin diyorum.

Ne **dersiniz** ?
