---
title: "Büyük Türk Hırsızları"
date: "2003-06-29"
categories: 
  - Kargadan Haberler
---

Usta'nın cep telefonu geçen hafta altıncı defa çalındı. Usta ertesi gün her zamanki gibi Kadıköy'de telefoncu arkadaşlarının yanına giderek yeni bir telefon aldı. Dükkanın sahibi Namık, usta'nın eski çocuklarındadır. Namık dedi ki: “Hocam gelecekteki hırsızın zevkine göre bir telefon al...” Usta bu uyarıyı dikkate aldı. Usta'nın hırsızları yabancı değildir. Hepsini tek tek tanır...Onlar Usta'nın ev hırsızlarıdır. Usta hırsızları ile samimi ve sevecendir. Usta son hırsıza geçen hafta bir telefon almıştı. Hırsız dört gün sonra geldi, Usta'nın telefonunu çaldı... Usta son hırsızının arkadaşına da bir telefon almıştı. Şimdi birkaç gün sonra, son hırsızın yine kendisi gibi saygın bir hırsız olan o arkadaşı da gelecek Usta'nın yeni aldığı telefonu çalacak. Gak...Gak...Gak...Ihı...Ihı...Ihı.Bunlar tarihimizin şu çağında yetişmiş “Büyük Türk Hırsızlarıdır” tarih bunları ilerde ya altın, ya teneke harflerle yazacak. Ünlü Türk büyükleri listesine katacak. Cumhuriyetimiz yetmiş beşinci yılında Büyük Türk hortumcuları ve “Büyük Türk Hırsızları” yetiştirdi. Cumhuriyetimizi kuranlar doğru kurmuşlardı ama makina çalışırken tekledi... Bu Cumhuriyeti kuran büyük Atatürk demişti ki : “Bir ülkede namuslular, namussuzlar kadar cesaretli olamazlarsa o ülke ileri gitmez...” Şimdi bekliyoruz... Bu ülkede namusluların, namussuzlar kadar cesaretli olmasını... Rabbimin izniyle...Gak...Gaaaaak.Pıs...
