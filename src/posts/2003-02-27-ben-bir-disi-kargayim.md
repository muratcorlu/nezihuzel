---
title: "Ben bir dişi kargayım"
date: "2003-02-27"
categories: 
  - "kargadan-haberler"
---

Değerli dostlar. Ben bir kargayım. Karga doğdum, karga öleceğim... Dişi bir kargayım... Kaç yumurta yumurtladım, kaç yavru çıkardım bilmiyorum... O yavruları kimden peydahladım o da bilinmiyor... Tek amacım hayatta kalabilmek. Bunun için yem ve su ihtiyacım var. Bir de dedikodu düşkünüyüm... Dedikodu mesleğimdir. İnsanları hayrete düşürecek şeyleri kulaklarına fısıldamak, bazen de bangır bangır bağırmak başlıca uğraşılarım arasındadır. Ben bunun için yaratıldım... Görevim kötüleri ayıklamak, iyileri şaşırtmaktır. Kötüler bana sermaye olur, iyiler ekmek parası. Sizler her gün bu köşeye göz atın, eğlenmek, hoşlanmak,düşünmek için... Dünyanın halleri çeşit çeşittir. Ben yukardan bakar o çeşitlemeleri görürüm... Göremediğimi de birilerinden öğrenirim... Haberler çabuk yayılır mayalanır... Haydi dostlarım, Nice ilginç haberlere gak...gak...gak... Mualla Aeyyüboğlu Anheeger'in anılar kitabı çok satıyor... Bir de üzerinde "derin devlet" yazan kitaplar... Akşamustü Simurg'a uğradım Coşkun söyledi... Şimdi Herkes hatıra kitabı ve “derin devlet" alıyormuş.
