---
title: "Derdi silahla anlatmak"
date: "2009-08-25"
categories: 
  - Günün Çilesi
---

![](../uploads/image/teror.jpg)

Değerli **Genel kurmay Başkanımız Silahlı Kuvvetlerimiz** “ dünyada eşine hiç **rastlanmayan** bir başarı ve özveriyle yürüttüğü **mücadeleye** bundan sonra da artan bir **kararlılıkla** devam edecektir” diyor.

Bir **silahlı mücadelenin** başarılı olduğunun **ifadesi** o mücadelenin **sona** ermesidir. Yani **bitirilmesidir**. Gel gör ki paşamız “”mücadele **devam** edecektir” diyor, demek ki **başarılı** olamadınız Sayın **General.**

**Mustafa Kemal** başarılıydı, **Mustafa Kemal**’in yakın arkadaşları **başarılıydılar**, zira **Türk vatanına** saldıran bir yabancı gücü **dört senede** ulusal toprakların **dışına** attılar. **Yunanı Ege**’den denize döktüler. Siz **yirmi beş** yılda **PKK**’ yi **Kandil** dağından öteye **kovalayabildiniz** mi ? İster **askerî,** ister **siyasî,** ister **sosyal** bir şekilde bu **savaşa** bir son verebildiniz mi ? 

**Amerikalılar Normandiya** çıkarması ile **hür dünyanın** başına bela olan **Hitler**’i tarih sahnesinden **sildiler.** Bayraklarını **Berlin’de Bundestag’ın** üstüne diktiklerinde **dünya** rahat nefes aldı. **Amerikalılar** başarılıyılar.

Dünyayı **eşkiyalardan**  kurtarmak için yola çıktığı halde bir **lümpen proleter** terbiyesizliği ile **insanoğluna** bir asra yakın **kök** söktürerek, y**alan** üstüne **yalan** uydurarak, **yanlış** tanımlarla ona **seksen  yıl** hakaret üstüne **hakaret** yağdırarak ayakta kalmayı beceren **Sovyet belasını** insanoğlu yeryüzünden **kaldırdığında** başarılıydı.

Ama Amerikalılar **Vietnam’da,** İngilizler **Irlanda’da,** İspanyollar **Bask** bölgesinde başarılı **olamadılar** zira artık dünya **konvansiyonel** savaş tekniklerinden çok **uzaklaşmıştı.** Şimdi ne Amerikalı **el Kaide’yi**, ne Irlandalı **Şin feyn’i**, ne Türkiye **PKK**’yi, ne  İsrail **Hamas**, ne  Endonezya **Cemaa İslam’ı**, ne de Filipinler **Moro’**yu  yenebilecektir. **Terör** döneminde **terörle** savaşanın kendisi de **terörist** olur… Terörle savaşan **teröristtir**. O halde ne yapmalı…?

Oturup **konuşmalı**, herkes derdini **açık** ve **anlaşılır** biçimde anlatmalı.. Derdi **silahla** anlatmanın **sonu** gelmeli… Bir **Türk politikacısı** bir zaman “Devlet **eşkıya** ile konuşmaz…” demişti. **Doğrudur**… Konuşmaz ve **konuşmamalıdır,** ama o zaman da devlet **eşkiyanın** hakkından gelmelidir. Gelemiyorsa, **eşkıya** ile uğraşırken kendisi de **eşkiyalaşıyorsa,** o zaman başka **yollar** bulmalıdır. **Eşkiyayı** sindirmenin bir **çaresi** olmalıdır. O da **eşkiyanın** neden eşkıya olduğunun **anlaşılmasından** geçiyor…

Bunu yeryüzünde **iki kişi** anladı ve açık anlattı: biri **Pakistan**’ın eski darbeci devlet başkanı **Pervez Müşerref**, Diğeri **Rauf Denktaş…** Müşerref dedi ki : “Biz teröristlerin neden **terörist** olduklarını anlamayacak kadar **aptal** değiliz…” **Rauf Denktaş** da **Filistinli’**lerden söz açarken “Bir insanın **evini** yakar, çoluk **çucuğunu** öldürürseniz o insan **terörist** olur, bu insanın **müslüman** oluşu bir tesadüftür.” dedi.

Hindistan’da **fakir** kadınların çocuklarına **süt almak** için **böbreklerini** satıkları **Bophal’**de türistlere **süt banyosu** hizmeti veren bir **otel** var. O oteli **teröristler** yaktı. **Kötü** mü yaptılar ? Lütfen **cevap** veriniz.

Bu sorunun cevabı verilirse **terörizm** dünyadan kalkar. **Terör** tarlaları kurur. Bir **silahlı** dert anlatma hareketi olan **“terörizmin**” bitmesi için **terör bahçelerini** sulayanların **akıllanması** gerekiyor.  **Korku** ve **ölüm** yerine yeni bir tarz **söylemle** anlaşmak gerekiyor. **Vakit** geçiyor.
