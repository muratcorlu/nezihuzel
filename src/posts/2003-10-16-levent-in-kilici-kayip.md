---
title: "Levent'in Kılıcı Kayıp"
date: "2003-10-16"
categories: 
  - "kargadan-haberler"
---

Çağrı'nın babası,Zeyneb'in kocası, benim kıymetli komşum, yarı vefakârım Levent'in değil. Barbaros Hayrettin Paşa'nın sol yanına duran Llevent'in kılıcı kayıp. Hem yıllardır kayıp. Gak...Gak...Gak... ben eskiden o kılıcın üzerine konar öterdim, kılıç bir gecede kayboldu. Birileri bronz kılıcı, kel kafalı, pala bıyıklı, boronz'dan dökülme Levent'in elinden alıp sırra kadem bastılar... Anlaşılan kırklı yıllarda heykeltraş bu kılıcı tam yerine oturtmamış, leventin eline tutuşturmuş...Son zamanda oynuyordu... Çalınması zor olmamıştır... aşağıdan dürtüp düşürmüş olmalılar... Ertesi sabah heykelin önünden geçenler kılıcı yerinde göremeyince hayıflandılar... İstanbul'da Beşiktaş'ta Barbaros parkında, Hayrettin Paşa'nın türbesinin doğu yamacında yer alan heykel kompleksinin sol tarafındaki Levent heykelinin elinde şimdi kılıç yok... Hani başta Hayrettin Paşa olmak üzere bu heykeller hep birden canlanıp Amiral baştardasında denize açılsalar asker silahsız döğüşecek... Gak Gak Gak... Park geçenlerde onarıma girdi... Yıkılan veya yıkılacak olan ağaçlardan bazıları ayıklandı... Onarım sürüyor...Gak Gak Gak...tısssss. Bakalım birileri o levent'in kılıcını bulup yerine takacak mı ? veya eksik heykel acaba kimin dikkatini çekecek...? Parkın onarımı biter, büyük adamlar kurdeleler keser, bayraklı nutuklu açılış yapılır ve ben yine o kılıcı yerinde görmezsem işte o zaman gülmekten katılır... Kargaca naralar atarım. Gak Gak Gaaaaaaak...Heeeeey
