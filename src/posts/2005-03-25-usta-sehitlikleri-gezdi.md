---
title: "Usta Şehitlikleri Gezdi"
date: "2005-03-25"
categories: 
  - Kargadan Haberler
---

Fazilet dedi ki – Usta Çanakkale'ye gidecek biz de gidelim... Gak. Guk... Ben şu sırada uzun mesafe uçamıyorum.Yaşlandım mı nedir ? Bana bir ağırlık geldi. Gak. Gak... Takırrr. Bu kış biraz üşüdüm... Mart ayında bahçelere kar yağdı... O beyaz günde camın parlağına gözümü uydurup villadan içeri baktım....Şömine gürül gürül yanıyor. Usta koltuğunda uyukluyor, mız kedi yanında kıvrılmış yatıyor. İçersi hamam gibi olmalı. İmrendim... Gakkk...Gak....Gaaaaak. Mız kediyi kıskandım. Kedi değilim ki üstümü başımı temizlesem de Usta beni içeri alsa... Pençelerin kirli, gagan yağlı diye beni kovalar... Gak.Guk. Neyse... Usta Cumartesi gecesi gençlerle birlikte otobüse bindi. Bütün gece gittiler. Fazilet bir aralık bulup gizlice otobüse girdi. Bana da yer açtı...Kimse görmedi. Belki de gördüler... gak. Her gün Usta'nın yanında dolaşan gençler artık beni tanıyorlar... Fazileti de farkettiler mi ? bilmem... O pek kendini göstermez... Ortalıklarda gezinmeyi sevmez... Bütün gece gittik. Sabah güneş doğarken bir kasabaya vardık. Herkes aşağı indi... İhtiyaç molası... Gak. Guk. Sonra Arabaya bir rehber aldılar, tekrar yola çıkıldı. Rehber anlatıyor... Usta camdan dışarı bakıyor... Fazilet dinledi. Ben aldırmadım... Gak Gak Gaaaak. Öğleye kadar bütün şehitlikleri dolaştık... Fazilet beni Çanakkalenin kargalarıyla tanıştırdı...Gak.Guk Tüm ziyaret boyunca Usta pek duygulandı. Gözünden yaş eksilmedi. Fazilet bana anlattı. Bizim Usta'nın doktor babası Çanakkale gazisiymiş. Yine doktor olan dayısı, ve üsteğmen eniştesi de Çanakkale harbine katılmışlar. Gak...Guk. Fazilet dedi ki – Sen anlamazsın, öyle şeyleri karıştırma... Kızdım. –Fazilet dedim, Fazla üstüme varma, ben edepsiz olabilirim ama senin bildiğin kargalardan değilim. Gak.Guk. Usta'nın babasının Çanakkale harbine katıldığını bilmiyordum. Aslında fazilet söylemese yine de inanmazdım. Adam ağzını açıp anlatmaz ki ? Fazilet – Kargalara mı anlatacak aile hatıralarını...dedi. Gak. Guk. – Eh... Sapanca'da kimsesi kalmadığı için belki benle konuşur dedim. Gak....Gaaaak. Takır. Takır. Usta Çanakkale gezisinden pek memnun döndü. Kandisini davet edenlere teşekkürler etti... – Seneye gene gidelim, dedi. – Sağ kalırsak... dediler. Gak.Guk.
