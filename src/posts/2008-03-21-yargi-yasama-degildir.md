---
title: "Yargı Yasama Değildir"
date: "2008-03-21"
categories: 
  - Baş Yazı
---

**Aşağıdaki bildiri** **dün** **yayınlandı:** 

_26 Hukuk Fakültesi Dekanı'nın kamu oyuna duyurusudur:_ 

**_**1)**Yargı organları, yasama organı gibi, millet adına egemenlik yetkisi kullanır._ **_2\._** _Cumhuriyet Savcıları,  kanuni görevleri gereği dava açar. Bu nedenle, Cumhuriyet Savcıları, açtıkları davalarda kişisel olarak taraf değillerdir._ **_3._** _Açılmış bir dava nedeniyle hakim ve savcılara yönelik tacizlerde bulunulması, yargı organlarının Anayasa ve kanunlarla belirlenmiş görevlerinin sorgulanması hukuk devletini yıpratır._ **_4._** _Basın ve yayın organlarının yayınladıkları haberlerde ve yorumlarda, herkesin ve özellikle siyasi parti temsilcilerinin kamuoyuna yaptıkları açıklamalarda yargı organlarını yıpratacak, hakim ve savcıları baskı altına alacak yaklaşımlardan özenle kaçınmaları zorunludur._ **_5._**  _Yargıyı korumak, hukuk devletini korumaktır. Bu görev, hepimizindir._ _Kamuoyuna saygıyla duyurulur. 20.03.2008_**      

Bu bildiri de **benden :**  

26 Hukuk Fakültesi Dekanı'na **Nezih Uzel'in** duyurusudur:

1) **Yargı** organları **Yasama** organı gibi **millet** adına egemenlik **yetkisi** kullanamaz, **millet** adına **egemenlik yetkisi**  kullanmak sadece **Türkiye Büyük Millet Meclisine** aittir. Egemenlik kayıtsız şartsız **ulusundur,** ulus bu egemenliği **Meclis** vasıtası ile kullanır. **Meclis** toplumda eski **Hakan** ve **Sultan**’ların yerine kurulmuştur. Geçen **yüz** yılda Ülkenin **siyasi** yapısını değiştiren **Türk Meclisi,** yüzyıllar içinde **aşırı** zorluklarla **gelişerek** bu noktaya gelmiştir.

2)**Türkiye Cumhuriyeti**’nin bu kuruluş ilkesi **27 mayıs askeri darbesinden** sonra yapılan **tepki** anayasasında değiştirilmiş ve **milletin egemenlik hakkı** birbirine yabancı **beş ayrı** kuruma verilmiştir. Bu davranış **Devletin** kuruluşuna,  tarihsel **gelişimine** ve **eşyanın tabiyatına**  uygun değildir.

3) Bu girişim **kuvvetler ayrılığı** prensibine aykırıdır. Yargı **Yasama** değildir. Çünkü yargı **halk oyu** ile seçilmemiştir. Ülkede **tek egemen güç halk oyudur** ve bu güç düzenli bir **seçim aracılığı** ile büyük millet meclisine yansır. **Devletin** tüm organları **yetkilerini** Meclisten alırlar ve o **Meclise** karşı soruımlu olurlar. .

4) Yargı **doğrudan egemenlik hakkı** kullanamaz bu hak **Yargıya** Yasama tarafından **atamayla** verilmiştir. **Yargı** Yasamanın bir parçası, **danışma** kurumu ve **teknik** devamıdır.

5) **27 mayıs** darbecilerinin yaptığı ve halen **uygulanan**  bilinçsiz **düzenleme,** on beş asırlık **Türk egemenlik hukuk** kazanımlarına aykırıdır. 26 dekan **yanlış bilgi** sahibidirler. **Hukuk devleti hukuksuzlukla korunamaz.**  

Ben **Nezih Uzel, Türk** vatandaşı… **Türk yargı hukukunu** korumak adına 26 **dekan** tarafından imzalanmış olan bu **bildiriyi,** bu **hukuku** korumayı aslî görev bilerek **reddediyorum**. Adı geçen **dekanların** kırk yıl önce bir **hükümet darbesi** ile sislenen **Türk Egemenlik hukukunun** temel niteliklerini yeniden **düşünmelerini** ve bu hukukun özüne  **inmelerini** teklif ediyorum. Bu tarihsel görevi farkedecek **Türk aydınlarının**, ilerde bu **halkın** ve bu **ülkenin** tarihinde **şerefle** anılacaklarını düşünüyorum. **Tanrı** aklı, vicdanı ve **gönlü** işleyenlerle beraberdir.
