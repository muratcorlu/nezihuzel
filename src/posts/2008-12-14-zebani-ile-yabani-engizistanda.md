---
title: "Zebânî ile Yabânî Engizistan’da"
date: "2008-12-14"
categories: 
  - Günün Çilesi
---

**[![zebani.jpg](/uploads/2008/12/zebani.jpg)](/uploads/2008/12/zebani.jpg "zebani.jpg")** 

**İblisiyye** ülkesinin devlet başkanı ekselans **Zebânî** ile **Gayya Kuyusu Cumhuriyeti’**nin reisi ekselans **Yabânî** dün uçağa binerek **Engizistan**’ın başşehri **Çalpara**’ya geldiler. **Engizistan** devlet başkanı misafirlerini **Çalpara** hava alanında törenle karşıladı. **Zebânî** ile **Yabânî** uçaktan birlikte indiklerinde **protokol mangası** yerini almış bulunuyordu…[](/uploads/2008/12/yecuc1.jpg "yecuc1.jpg")

**Engizistan**  devletinin  devlet başkanı **güllü Recep** uçaktan ilk defa inen **Zebânî**’yi kollarının arasına alarak uzun uzun öptü. Diğer başkan **Yabânî**, yan gözle izlediği bu **harekete** kızdığı halde **renk** vermedi… Devlet başkanları **protokol** mangasının önüne geldikleri zaman “**selamaleyküm**” diyerek mangayı selamladılar… Çünkü onlar tanınmış **İslam** ülkelerinin **saygıdeğer** başkanlarıydılar.

**Protokol** işi bittikten sonra **Başkanlar** limusinlere binerek başkent **Çaplara**’nın yolunu tuttular. **Şehre** vardıklarında burada da kendilerini **Engizistan** devletinin hükümet başkanı ekselans **Enâyî** karşıladı. **Zebânî** ile **Yabânî** ve **Enâyî** bir de **güllü Recep** yan yana durarak **resimcilere** poz verdiler. Resmin arkasında **Çalpara** şehrinin tarihi kalesi tüm **haşmetiyle** yer alıyordu.

**İblisiyye** ve **Gayya Kuyusu** cumhuriyetlerinin **değerli** cumhurbaşkanları daha sonra ikili görüşmelere geçtiler. **Hey’etler** düzeyinde karşılıklı **kerevetlere** oturarak başlayan toplantıya daha sonra **gazeteciler** alınmadı… Cümle **gazeteci** esnafı **kapı dışarı** edildi ve  kendilerine yüzleri **duvara** dönük olarak **dışarıda** beklemeleri söylendi. 

Toplantı **gergi**n bir havada başlamıştı. **İblisiyye** devleti başkanı **Gayya Kuyusu** devletinin başkanına **ağır** hakaretler etti, sonra gitti adama bir **kafa** attı… O sırada durumdan kuşkuya düşen **Engizistan** devletinin başkan ve başbakanı,  tarafları **yatıştırmak** için araya girmek **luzu**munu duydular. Başkanların **itiş kakışına** teknik hey’etler de katılınca, toplantı salonu **savaş a**lanına döndü... Gürültü, **bağırışma** ayyuka çıktı, yumruklar, **tekmeler** savruldu. Tabureler, **iskemleler** havada uçuştu, masalar **koltuklar** çatır çutur kırıldı, yetkililer **korumalara** emir vererek **kapı** önünde haber bekleyen **gazetecileri** uzaklaştırdılar. **Gazeteciler** durumdan hiçbir şey anlamadılar. Zaten anlasalar da **yazamazlardı**.

**Kavganın** neden çıktığı belli olmadı, bazıları **sınır m**eselesi dedi, çünkü taraflar aralarındaki **sınırların** nereden geçtiğini bilmiyorlardı. Bazıları **terör** dedi, çünkü taraflar **terörü** tarif edemiyor, boyuna birbirlerine “sen  **teröristsin**…” diye bağırıyorlardı. Kimileri “**suç**” dedi, kimileri “**ceza**” dedi. “**Suç**” nedir ? “**ceza”** nedir ? anlaşılmadı. Kimin **suçlu**, kimin **suçsuz** olduğuna karar verilemedi. **Toplantıyı** bitirmeye dahi **kara**r veremiyorlardı, olaylar tam **yatışacakken** bu yüzden yeniden alevleniyor, **kavg**a bir türlü durulmuyordu…

Sonunda **döğüşten,** itişten yoruldular. Biri dedi ki –Artık kapıları **açalım**… Kapıları açarak dışarı çıktılar. **Gazeteciler** koşarak kendilerini karşıladı, aralarında zar zor bir **konuşmacı** seçmişlerdi, konuşmacı **gazetecilere** dedi ki : "Toplantı son derecede **samimi** bir hava içinde geçti, taraflar **gayet dos**tane olarak birbirlerini dinlediler, **çok olumlu** sonuçlar aldık…şimdi **komisyonlar** kurarak alınan kararların **tatbikine** geçeceğiz. Merak etmeyin size **kötülük** yapmayız..."

[![yecuc11.jpg](/uploads/2008/12/yecuc11.jpg)](/uploads/2008/12/yecuc11.jpg "yecuc11.jpg") _Şeytanın zürriyetinden Ye'cüc Me'cüc kavmi_

Aslında **işler** ölümüne karışıktı. **İblisiyye** Cumhuriyetinin cumhurbaşkanı **Zebânî** ile **Gayya Kuyusu** Cumhuriyetinin cumhurbaşkanı **Yabânî’**nin ülkeleri uzun zamandan beri **Ye’cüc Me’cüc** işgaline uğramıştı. Bu **yabancı** güçler o ülkeyi ele geçirmişler, **halkı** esir etmişlerdi. **Toprakları** ateşe vermişler, evleri **yıkıp** sokakları **kan gölüne** çevirmişlerdi. Ekselans **Zebânî** ile ekselans **Yabânî** işgalci **Ye’cüc Me’cüc** kavmi tarafından göreve getirilmiş **satılık** başkanlardı.

Bunlar ortada **kol gibi gezen** zulmü halklarına **kabul** ettirip onların kolayca **öldürülmeleri** ve bundan **hoşnut** olmaları amacına **hizmet** için seçilmişlerdi. **Ruhsuz** ve huysuz, sapsız ve **çapsız,** şerefsiz ve **kalitesiz**, vatansız ve **bayraksız'**dılar**.** Batı'lı hırsız **petrol** şirketlerinin karanlık **koridorlarında** yetişmiş **lağım faresi** gibi insanlardı. Hiç kuşkusuz **işgalciler** onları şimdilik kullanacak sonra **çöpe** atacak yerine başka **serserileri** getireceklerdi.

**Engizistan** devletinin resmi misafiri olan Ekselans **Zebânî** ile ekselans **Yabânî** başkent **Çalpara**’dan ayrılırken  onları başkan **Güllü Recep** uğurladı ve arkalarından seslendi “**Vizyonumuz aynı…”** Hava alanında bulunan tüm **Engizistan** üst kademe yöneticileri hep bir ağızdan “**hayırlı vizyonlar**…” diye bağırıştılar ve ilave ettiler: “**Ye’cüc Me'cüc’e** de selamlarımızı iletin, bizi **unutmasınlar** bir gün bize de **buyursunlar**… Onları **hasretle** bekliyoruz ”dediler.
