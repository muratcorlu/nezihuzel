---
title: "Senin Tranvayının Üstüne"
date: "2003-10-01"
categories: 
  - "kargadan-haberler"
---

Akşamüstü Kadıköy'ün üzerinde uçarken baktım Moda tarafına doğru sefer edecek nostalji tramvayının ray döşemesi bitmiş...telleri de takılmış... Ama vagonlardan haber yok... Acaba dedim, geldi de depoda mı duruyor ? O taraflara doğru uçtum , hiçbir şey göremedim... Bir zamanlar buralarda dolaşan eski tramvayları Kuş dili çayırında müze yapıp oraya koymuşlardı... Bu müze sonradan yağmalanıp eserleri parçalandı ya... neyse gidip oraya da baktım bir şey göremedim... Kadıköy belediyesi galiba daha tramvayları satın almadı... belki de aldı bir yerlere sakladı... açılışta sürpriz yapacak... Bu Moda tramvayına da aklım ermiyor...Eskiden Kadıköy'de Bostancıya kadar çalışan tramvayların en neş'elisi Fenerbahçe tramvayıydı... Yazın yanlardaki camekanları söker renkli tenteler asarlardı... Ben yavruyken bayılırdım o tramvaylara...Gak...gak. Sıcak günlerde rüzgarlana rüzgarlana tentelerini savurarak ne şirin geçerlerdi Kalamış sahillerinden... Eski Kadıköy'ü kartpostalda bile izlememiş avanak sülalesi, O muhteşem Fenerbahçe tramvayının yerine Moda tramvayı icat etti... Tramvay o yıllarda Altı yoldan üçe ayrıldığında en uyuz vagonlar Moda'ya yönelirdi... İşte şimdi onu yeniden çalıştıracaklar... Nasıl da bulurlar en olmayacak şeyi ... gak...gak...gak... Ben onların üzerine konmam... Sizin yapacağınız tramvayın üzerine etmem bile... Gak Gak Gak... hı...hı...hı...caaaaart.
