---
title: "Müzik her yerde"
date: "2009-06-19"
categories: 
  - Destur
---

**![](/uploads/image/muzik3.jpg)**

**Müzik** bir ilimdir. Eskiden  büyücülüktü. Vaktiyle **Çin’de** alimlerle **büyücüler** bir araya gelerek **müzik** konusunda anlaşmışlar ve **canlılar** arasında özel bir yeri olan İnsanın, **müzik** yeteneğini incelemişlerdi.

Müziği **matematik** ilimler arasında tasnif eden **İslam uygarlığı** ise olayı daha da ileri **boyutlara** taşımış, müziğin insan **ruhu** üzerindeki etkilerini enine boyuna tartışmıştı. İslam dünyasında **Safiyeddin Urmevi, Abdülkadir Meragi, Ebu Nasr Farabî** gibi alimler yetişmiş bunlar **müziğin** fizik kanunlarını bularak onu sağlam **esaslara** bağlamışlardı. **Müzik** ilmi böyle doğmuştu.

Aradan **yüzyıllar** geçti. İlim ilerledi, **müzik** de öyle… **Müzik** çeşitlendi. Yaşamın her **köşesine** ulaştı. Genel **hayatın** bir parçası oldu. **İnsanlar** anlaşmak için yazıyı **resmi,** plastik san’atları kullandıkları gibi **müziği** de beraberliğin güçlü bir **aracı** olarak kullandılar.

**Müzik**, savaştan muhabbet odalarına kadar her yere **sağlamca** yerleşti. Savaşta askeri **şevk** ve heyecana  getirmek için de **müzik** kullanılıyor, aşk ve **şehvetin** terakki veya **tereddisine** de yarıyordu. İ**nsanoğu**’nunun son zamanda ulaştığı **elektronik** çağda ise **müzik** artık hava, su, **toprak** ve ateş  gibi olmuş, dört **elemanın** arasına katılmıştı. Şimdi her **evde,** her köşe başında, her **kamusal** veya özel alanda **müzik** vardı. Düğünde de **müzik,** mezarlıkta da müzik.

**Müzik** din çerçevesinde gelişen derin **insan** kültürünün **ifade** aracı olarak da kullanılmıştır. Dini ve **tasavvufi** metinlerin yüksek **sesle** okunmasında, özellikle din temalı **şiirlerin** inşadında ve daha iyi **anlaşılmasında** müzik emsalsiz bir **taşıyıcıdır**. Coşturucu ve **kalıcı** etkenler yaratır. **İnsan** ruhunun açılımında **olağanüstü** sonuçlar doğurur.

Bir ilim olan **Musiki**’nin sağlam **kuralları** vardır. Bu kurallara **uyulması** gerekir. Sözkonusu **kurallar** usulü ile öğretilirse müzikte **kalite** tutturmak mümkündür. Aksi halde **müzik** müzik olmaz. **Müziktir** diye çıkarılan **sesler** birbirine karışır ve **zevk** vermez, ona müzisyenler “**kakafoni**”  
diyorlar. **Kurallara** uydurulmamış, karışık, **anlamsız** ve rasgele sesler… Tersi:"Armoni:**Ahenk'tir**, yani sıraya konmuş,düzenlenmiş sesler.

**Müzikte** yenilik yapmak da mümkündür. **Güzel san’atların** en **muhteşemi** olan musiki, donmuş ve **gelişmesi** tamamlanmış bir **fizikî varlık** değildir. Müzikte her zaman yeni atılımlar, yeni **formlar** ve yeni neş’eler aranabilir, **kurallar** zorlanabilir, ancak bu **zorlama** ve arayışların yine bir **müzik** kuralı olan “**kökten sapmama”** ilkesine uyması gerekir. Zorlama **kakafoni** sınırına kadardır, arayış **kakafoni** ile sonuçlanırsa ona **gelişme,** değil bozulma derler. **Ağaçlar** her yıl yeni yaprak üretir, **çiçek** açar, meyva verir ama **kökleri** yerinde durur. **Meyva** arayan baltayı **ağacın** köküne indirmemeli.

**Musiki** mutlaka eğitilmelidir. Bir **müzisyen** doktor gibi, mühendis gibi “**eğitimden**” geçmelidir. Her müzisyenin bir “**ustası**” bir “**rehberi**” olmalıdır. **Ustası** olmayan **sanat** olmaz. Ustasız san’at **boş işlerle** uğraşmaktır. Bir insan bir **san’ata** meylettiğinde ona y**anlışlarını** gösterecek bir **öndere** ihtiyaç duymalıdır. Çağımızın **görsel kültür** ortamında bazı **müziğe** heves edenler “**ben kendimi yetiştirdim”** diyorlar. Böyle **şey** olmaz, bir insan yetişmeye **koyulduğunda** yaptığı yanlışları **kendisi** nereden bilecek ? bunları ona **kim** söyleyecek ? **bilmeden** içine girebileceği **çarpık** gelişmeleri ona kim **işaret** edecek ? sazı ve **ruhundaki** sapkınlıkları **kim**  önceden **fark ederek** onu  doğru **çizgiye** yöneltecek. Sazı ile **amansız** mücadelesinde her an karşısına çıkacak **engeller**i kim ayıklayacak ?  **Sazını** yendikten sonra kapılacağı **gururu** kim frenleyecek ? Çırak **ustadan** sorulur. **Mevlana** “nerede var bir **yoksul** ustasından kaçmıştır o” diyor.

Ben “kendimi **yetiştirdim**” demek bütünü ile **haram** ve dayanaksız bir iddiadır. **Geçersizdir**. Kim **söylerse** yalandır.Böyle bir insan **saz** çalmaz, dinleyenlerin başına **bela** olur. Kimse onu **eleştirme** zahmetine katlanarak başına **dert** almaz, sadece yolunu **beklemez** olurlar. O zavallı da **müzik** yaptığını zanneder.

**Müzik** her yerdedir. Özellikle onu **dinleyen** ve böylece **ruhunu** yüceliklere kavuşturanın **kalbindedir.** Bir gün müzisyenlerin de **kalbine** yerleşeceği umulur.
