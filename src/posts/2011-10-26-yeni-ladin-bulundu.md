---
title: "Yeni Ladin Bulundu"
date: "2011-10-26"
categories: 
  - Destur
---

[![681874_detay.jpg](/uploads/2011/10/681874_detay.jpg)](/uploads/2011/10/681874_detay.jpg "681874_detay.jpg")World Trade Center faciasından sonra Amerika Cumhurbaşkanı Bush, olayın tüm suçunu eski bir ortağı olan Vahhabî Arap  Usame Bin Ladin’in üzerine yüklemişti. Ladin’in başında bulunduğu “el Kaide” örgütü, Başkanın  başlıca düşmanları arasına girdi. Ancak Amerika Bin Ladin’i yakalamadı. Yakalamayacağı daha ilk günden belliydi.

Amerika, Ladin imajı yıllarca kullandı. O’nun adını ileri sürerek dünyada istediği her yeri bombaladı. Olasılıkla gizli terörist saldırılar düzenleyerek Ladin’in üzerine attı. “Amerika düşmanlarını sindirmek zorundadır” diyerek dünyanın her yerine gece yarıları inen esrarengiz uçaklarla karşıtlarını toplayıp ıssız yerlere götürdü, sorgulayıp öldürdü. Dehşet içinde kalan dünya yöneticileri bütün bunlara karşı çıkamadılar.

Bin Ladin yakalanmadı, yakalanmadığı sürece Amerika dünyanın her köşesini terörle dize getirdi. Çıkarlarına aykırı davranan herkesi “Bin Ladin” korkuluğu ile korkuttu. “Bin Ladin sizin ülkenize kaçmış” dediği anda o ülkenin insanları, çaresiz ve kararsız yöneticileri tir tir titriyorlardı. Bin Ladin ise bir tomahawk’lık canı olan el Cezire TV’de her gün boy gösteriyor, Batı dünyasına tehdidler savuruyordu.

Yaşayıp yaşamadığı dahi belli olmayan bir Arabın ilkel görüntüsü üzerine kurulu “Bin Ladin” korkuluğu zamanla gücünü yitirdi. Bin Ladin hikayesi inandırıcılığını kaybettiğinde Amerika onu gündemden çıkardı.. Görevini geri aldı ve onu içi boşalmış çuval gibi kaldırıp attı. Ölüsünü bile göstermedi..

İmdi Bin Ladin’in “korkuluk görevi”ne aday yeni bir İsim bulundu. Amerika Dış İşleri akanı bayan Clington’un verdiği emirle, Atalarının toprağında bir gurup gözü dönmüş uluslararası paralı kaatilin elinde can veren eski Libya Devlet Başkanı’nın büyük oğlu “Seyf ül İslam Kaddafi..”

Dünya’da kırmızı bültenle aranan bu adam büyük olasılıkla yakalanmayacak ve gittiği her yer şüphe üzerine bombalanacaktır. Yeni Bin Ladin “Seyf ül İslam Kaddafi’dir. Gazetecilik falcılık olmadığına göre bu yürekli adam şu saatlerde de yakalanmış olabilir. O zaman Batı dünyası önemli bir fırsatı kaçırmış olacaktır. Kaddafi tüm ailesi ile öldürülüp ortada sadece bir oğlu bırakıldığına göre bu yolda bir hazırlık var gibi görünüyor. Gün "Seyf ül İslam:İslamın kılıcı" na dönebilir.

Fransız düşünür Jean Paul Sartre bundan 58 yıl önce “Amerika kudurmuştur, dikkat edin sizi de ısıracak” demişti. Adam haklıymış, dikkat edip de ne yapacaktık ki, kendi değil ısırsan..  Pek çok köpeği var .. Rabbim muhafaza buyursun.
