---
title: "Biz Cumhuriyet'i sevdik"
date: "2006-10-29"
categories: 
  - "bas-yazi"
---

![ata.jpg](/uploads/2006/10/ata.jpg)Biz **Cumhuriyeti sevdik**. Bize **Cumhuriyeti** sevdirdiler. **Türkler** Dünya sahnesine çıktıkları zamandan bu yana **denedikleri** çeşitli yönetim **biçimleri** içinde bu son **aşamayı** sevdiler. **Türkler** bu noktaya kolay gelmediler.

**Halk idaresi** anlamını taşıyan **Cumhuriyet** Ortaasya kurultaylarından beri **vardı. Adı konmamıştı**. Bu halk her zaman kendi **kaderine** sahip olmuş, gücünü **kuvvetini** korumuş, karar **organlarının** bağımsızlığına **inanmış** ve asırlar içinde inanılmaz bir **kararlılıkla**   siyasî ve hukuki   **"erk"e** ulaşmıştı.

**Türkler** eriştikleri bu siyasi ve hukuki "**erk"**i zamanlar içinde çeşitli **hakan** sülalelerine emniyet etmiş ve **gereğinde** geri almıştır. Bunun tarihte  son örneği **Osmanlı İmparatorluğudur**. Osmanlı Sülalesi kendisine verilen **emaneti** altı asır taşıdı. Bu **altı asır** içinde dünya elbette defalarca **derinden** değişti. Ancak **sülalenin** sağlam yapısı bu değişikliklere **uyum** sağlıyordu. Osmanlı **Hakan sülalesi** sonunda **"tabii isti'fa: doğal çekilme"** ile ömrünü tamamladı ve iki **"meşrutiyet**" denemesinden sonra yerini **Cumhuriyete** bıraktı.

**Cumhuriyet** sözcüğü **Osmanlı devletinde** iki yüz yıldır konuşuluyordu. **Sultan II.Mahmut'un "Rusçuk yaranı"** ile imzaladığı **"senedi-İttifak"** ta cumhuriyet tohumları vardır. Bu belge **saltanat** ile halk ve halktan yana feodaller arasında ilk yazılı **sözleşmedir.**   Talihsiz sultan **III. Selim'**i tahttan indiren **Kabakçı** isyanının, **Fransız Devriminin** Cumhuriyet akımından etkilendiği prof. **Bernard Lewis** tarafından ileri sürülmüştür. **Milli tarihimizin** çok değerli bir uzmanı olan prof **Bernard Lewis'e** göre **III.Selim'in** sarayında katledildiği gün, **Hanedanın** tek varisi olan ondört yaşındaki **Mahmud'u** da yok etmeye çaba harcayanlar, **Osmanlı sülalesini** tamamen ortadan kaldırıp **Cumhuriyete** giden yolu açmaya çalışıyorlardı.

**Cumhuriyetimiz;** yönetim, **metot** ve **modernleşmede** zaafa uğrayıp kendi kendisini yok eden bir **rejimden** arta kalan **el değmemiş** siyasal güçlerin bir araya **getirilmesiyle**, yüksek derecede **faziletli** bir **kadro** tarafından kurulmuştur. **Başında** askeri bir **dehâ** olan **Mustafa Kemal'in** bulunduğu bu **kadro**, dünya tarihinde eşi az görülen bir **siyasi gruptur.** Türkiye halen bu **grubun** seksen yıl önce bir araya getirip **kotardığı** bir siyasi **"erk"i** kullanıyor.  

**Türk ulusu** bu defa kendisini **Cumhuriyete** teslim etti. Artık **krallar,** sultanlar, **hükümdarlar,** hanedanlar değil, **Ulusal Meclis** tarafından yönetiliyoruz. Bunun adı **Cumhuriyet'tir**.   Elbette eksikler var... Ama **geri dönüş** mümkün mü ? **Kamu yaşamı** böyle bir **kural** tanıyabilir mi ?

**Çanakkale,** **Sakarya,** **Başkomutanlık** muharebelerinin **muhteşem kumandanı** ve **Cumhuriyeti** kuran kadro'nun kuramcısı **Mustafa Kemal Atatürk** "**Cumhuriyet fazilettir**" demişti. Bu   ülkeyi rejimler, **sistemler,** siyasî modalar, **çeşitli çekim** alanlarından yayılan **gizli ve karanlık dengeler** değil hâlâ "**faziletli insanlar"** ve onların kurdukları sağlam **kurumlar** yönetiyor. **Rabbim** insanımızı **faziletten** ayırmasın. **Fazilet** nedir bilir misiniz ? **Erdem** demektir. **Dürüst** olmak yâni...
