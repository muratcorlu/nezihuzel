---
title: "Devletin Üç kuvveti"
date: "2008-01-24"
categories: 
  - Baş Yazı
---

[![earlypic.jpg](/uploads/2008/01/earlypic.jpg)](/uploads/2008/01/earlypic.jpg "earlypic.jpg")

**Montesquieu**  (1689-1755)                                               

**Taraf** tutmadan **gerçekleri** söyleyebilirmisiniz ? … eskiden **olmazdı** şimdi **mümkündür.** Kuvvetler **ayrılığı** prensibi yani **Yasama, Yürütme** ve **Yargının**  ayrılması **hikayesi** eskidir. Bu Ülkede **Osmanlı’**dan bu yana **iki yüz yıldır** tartışılan bir konudur. Tartışma **Cumhuriyet**’te de devam etmiştir.**Hâlâ** ediyor…Buna eskiler “**tefrik-i kuvva**" demişler, yani “**kuvvetler ayrılığı**" ve ilave etmişler: “**teşri, icra kaza**"…  Şimdi “**Yasama, Yürütme** ve **Yargı** diyorlar.

Okulda öğretirler: **devletin** gücü **üç esas** üzerinde yükselir:  **Yasama, Yürütme** ve **Yargı.** Egemen bir devlet **yasa** ve **buyruk** çıkarır. Bu yasayı **uygular**, uymayanlara **ceza** verir. İşte bu **kadar.**.. Ancak **Yasa**’yı çıkaran kendi **uygulayamaz** onu uygulayacak bir **uzman** kuruluşa devreder, yani **polislere**, bu uygulamaya uymayanları da **yargılayamaz,** onu da **uzmanlar** yani **yargıçlar** üstlenirler. Her üç konu da **uzmanlık** işidir. Uzmanlar birbirlerinin işine karıştığında **kıyamet kopar**, düzen bozulur **sil baştan** olur, vakit kaybına **kamu** hukukunun zarar görmesine yol açar. Bu **modern** devlettir.

Bunun tersi **ilkelliktir**. **Kabile** düzenidir, aşiret hukukudur. **Geri** bir iştir. **Kaba** güç anlayışıdır. Yontulmamış **tabiat** düzenidir. Gelişmemiş **vahşî** hayat tarzıdır. İleri **Kamu** yaşamına aykırıdır.  Aşiretlerde **reis** kanun koyar, **uygular**, uymayana **ceza** verir. Her işi kendi yapar, bazen de **yanlış** yapar. Tartışılmamış bir **kanun** ve ona dayalı **tartışılmamış** bir yürütme ve sonunda **tartışmaya** açık olmayan bir yargı “**zulüm"**  demektir. İnsanlar bundan **çile** çekerler. Hayatları söner. Başlarlar **hukuksuz** yaşamaya…**Hukuk kamusaldır**, herkes kendisi **hukuk** koyamaz…

İnsanlar her **üç kuvvetin** de birbirinden bağımsız olduğunda **güç kazandığına** ve bu üç kuvvetin devlet **erkinin sacayağı** olduğu fikrine çok **zor** ulaşmışlardır. **Mağara** devrinden beri topluluk halinde **yaşamanın** güven verdiğini görmüşler, ancak bazen **topluca** karar vermede **zorluk** yaşandığına, karar verme gücüne sahip bir **şefin** çevresinde toplanmışlardır. Sonra **şeflerin** yerine **parlamentola**r kurulmuştur. Buna **devlet** deniyor…

Kuvvetler **ayrılığı** prensibine ilk **İngilizler** ulaşmışlar ve bunu **anayasaların**a geleneksel olarak koymuşlardı. Denizin öbür kıyısında **Amerikalılar**, devletlerini kurarken, **anayasa** lazım olmuş, kökenleri **Anglo- Sakso**n kültürüne dayandığına, **İngiliz Anayas**asına başvurmuşlardı. **İngiliz Anayasası** ise yazılı değildi… Ortada **Fransız** düşünür **Montesquieu**’nün **Londra’**da bulunduğu sırada yazdığı **metinleri** var, onlar esas kabul edilmişti. Ne var ki **Montesquieu** **Londra**’da kız kardeşinin evinde on iki gün kaldığı için **İngiliz** Anayasasını fazla **inceleme** fırsatı bulamamıştı. Kuvvetler ayrılığı **prensibi** aslında “**hem ayrı hem beraber**" acaip bir prensip olarak karşısına çıkmış, henüz gelenekten yazıya **geçmemiş** ve olgunlaşmamış olan bu prensibi **Montesquieu** pek anlayamamıştı.

**Amerikan** anayasasında **Kuvvetler ayrılığının** ismi kondu ama olay **Montesquieu**’nun eksik anlayışından ileri geçemedi…**Yasama** yürütmeye karışıyor, yürütme **yargıya** çelme takıyordu. Bu olay devam etmektedir. Dünyada pek çok **parlemento**’da milletvekilleri kendi **çıkarları** doğrultusunda çıkardıkları **yasaları** bizzat takip etmekte, **polise** fazla güvenmemektedirler. **Polisler** de yakaladıkları suçluların yargıda serbest kalmalarından şikayet ederek onlara kendi **kafalarına göre** ceza vermekte bu tutum sonu gelmez **işkence iddialarına** yol açmaktadır.

**Türkiye’**de rahmetli **Adnan Menderes’**in başını yiyen ve onu **meş’um** sonuca ulaştıran nedenlerden biri de “**Tahkikat komisyonu**" konusuydu. **Menderes** devrinin sonlarında bazı **milletvekileri** bellerine tabanca takarak **polis görevine** soyunmuşlar ve **suçlu** saydıkları muhaliflerini bire bir **sorgulamaya** başlamışlardı. Kuvvetler ayrılığı **prensibinin** en hazin macerasını biz o **zaman** yaşamıştık. **Menderes**’in **Cumhuriyet Savcılarına** emirname göndermesi de bu **kargaşanın** bir sonucuydu. Şükürler olsun bu **devirler** gerilerde kaldı.

Yakın zamanda bu davranışı bazı **milletvekilleri** yeniden **denediklerinde**, bir gecekondu bölgesinde halk onlara “**Siz kendi suçlarınıza bakın**… “diye bağırmışlardı. Bu bir gelişmeydi.  

Kuvvetler ayrılığı **prensibi** bir Anayasa konusudur. **Devlet** kademesinde bir **olgunluğun** işaretidir. Bu **olgunluk** her kanun arayışında olduğu gibi **halkın vicdan**ında mayalanıp oradan yola çıkmak zorundadır. Bir takım **profesörlerin, siyasetçilerin, bürokratların** kotarması ile **anayasa** düzenlenirse o düzen “**sınıfsal"**ve siyasî bir **düzen** olur, **tutmaz**, bir süre sonra **işe yaramaz**… siyaset değiştiğinde o da **yok** olur, sonra **yenisi** aranır**.  Siyasî anayasa**  belirli bir **zamanda** belirli bir **etkiye** dayalı **tepki** düzenidir. Tepkinin **şiddetiyle** söz konusu **etki** silinip yok olduğunda, **tepkinin** de değeri kalmaz.

Bizim **Sapanca**’daki evin **iki sokak** aşağısında **Anayasa** yapıyorlar. Burada bir **otele** girmişler, **sabahlara** kadar çalışıyorlar… Sonra da **sauna**’da eğleniyorlar. Ne yaptıklarını ? nasıl **yaptıklarını** ? bunların kimler olduklarını kasabada pek **bilen** yok ? **Partiliymişler**, **Üniversiteliymişler,** Devlete yakın adamlarmış… Bak sen…

Bunlar **anayasa** yapadursun şu **küçücük kasabanın** halkı kendi **anayasasıyla** mükemmel yaşıyor, **ceza hukuku** var, **borçlar hukuku** var, **medenî** hukuku var, **miras** hukuku var…. Biraz **ilkel** ama olsun… sizin **sosyo-politik kabile kanunlarınızdan** daha ileri… Burada yüz yıllık **uygulamalar** var. Burada ünlü **93 harbi denen 1877-78 Türk** Rus savaşından kalma **Kafkas** göçmenlerinin devamı yaşıyor. Bunlar nesiller boyu **Dağlardan** getirdikleri yasalarla **varlık** olmuşlar. Buna bazı hallerde “**Mafya**" deniyor. Bu yasalar **Otel Anayasası** değil. Sıcak banyolar yerine  **yaşamın içinde**, acı, çile, ızdırapla **yüzyıllarca**, denene denene **kazanıldı,** kanla **ateşle** yazıldı…  Sizler o çeşit **kalemleri** tanımıyorsunuz.  Tutunduğunuz **Üniversite kürsülerinden** iki adım atıp aşağı **inseniz** göreceksiniz ama… Ne **yazık ki** olmuyor… **Ya nasip.**
