---
title: "Erdem'den yana garibiz"
date: "2009-07-11"
categories: 
  - "gunun-cilesi"
---

![](/uploads/image/Benj.jpg)  
Benjamin Franklin  
(1706-1790)

Teknoloji çağında “**erdemin”**  geri kaldığını ilk fark eden **Birleşik Amerika'**nın müteveffa cumhurbaşkanı **John Kennedy** idi. Kimin **attırdığı** değil, kimin attığı dahi anlaşılmayan bir **kurşunla** şu fani dünyadan ayrılan bu **erdemli** insan, son zamanda **ülkesinde** bu konuyu ilk dile getiren **vicdanlı** aydın olmuştu.

O **makam'**a  sonradan gelenler hiç **erdem** lafı etmediler. “Biz zaten **erdemliyiz** neden ikide bir **bunu** söyleyelim…” dediler. Ama **iş** öyle değildi. **Amerika Birleşik Devletleri**’nin nın **iki yüz** yıl önceki kuruluşunda **devletin** baş köşesine oturan “**erdem”** çoktan unutulmuş, yerine insanlık dışı **ucube değerler** kaim olmuştu. Artık o yörede **Filozof Platon’**un “**model şehrine**” uyacak **erdem**’in kırıntısını dahi bulmak zordu. Koyun  bakışlı **Benjamin Franklin** paranın bir yüzünde; sert tavırlı Abraham Lincoln ise muhteşem **mermer tahtında**, cansız yaşamına devam edecekti.

**Kennedy** bir kitap yazmıştı: “**Fazilet mücadelesi**” Hepimiz şaşırmıştık. **Kennedy** bu kitapla “makine gürültüleri arasında **fazileti** arıyor…”demişlerdi. Güçlü bir **icra** organının başına oturtulmuş bu değerli **insan**, acaba kimi kime **şikayet** ediyordu ? İşler **bozuksa** düzeltecek kişi yine **kendisiydi.** Veya etkisi altında bulunan **devlet** kurumlarını **doğruya** yönlendirebilecek, **halkın** seçtiği tek kişi yine O'ydu. Ne **demek** istemişti ? kıvırcık **sarı saçlı**, mavi gözlü, **İskandinav** kanı taşıyan o **şirin** adam…

**![](/uploads/image/nader_0226.jpg)  
**Ralph Nader  
**Amerikan** tarihi sürüyordu. O ülkede eksik olmayan **siyasi fırtınaların** orta yerinde bir isim belirdi: **Ralph Nader**… Bu zat, orijinal adı ile **Nâdir bey**, Amerika’ya göç etmiş **Lübnan**’lı bir ailenin çocuğu idi. Sanırım **Detroit**’te avukatlık yapıyordu. Bir gün **Detroit** ve **Michigan**’da kümelenmiş **Amerikan oto sanayinin** araba satmak sevdasıyla **çürük araba** ürettiğini fark etti. İnce **avukat** zekasıyla işe koyuldu. Kaza yapmış arabalarda **hayatını** kaybetmiş veya **sakat** kalmış insanların **ailelerini** buldu, onlardan v**ekaletnemeler** topladı ve dava açtı. **Davaları** kazandı, külliyetli miktarda **tazminat** aldı. O arada bir **mahkemeden** tedbir **diye “güvenlik şeridi”** kararı çıkardı**. Mahkemeler** bu karara hep birlikte **destek** verdiler ve şimdi her sabah **arabamıza** bindiğimizde bağladığımız “**emniyet kemeri**” veya “**güvenlik kuşağı**” böylece doğdu.  Çok faydası görüldü. **Yayıldı**, takmayana **ceza** geldi.

**Nadir** bey daha sonra **politikaya** girdi. Başkanlığa soyundu. **Demokrat Parti’**den aday oldu. **Bush**’un zorlukla seçildiği seçimde, **ağırlığın**ı koyarak **sonuçlara** tesir etti. Sonra ne oldu ?  **anlayamadık.** Çürük araba yaptıkları **savı** ile koca koca **otomobil** fabrikalarını dize getiren avukat **Ralph Nader**, siyasette başarılı olamadı. İşleri **altüst** etti. Yüzüne **gözüne** bulaştırdı, Biçare **Adam**ı yediler. **Sahneden** silindi gitti. Şimdi acaba nerelerde ? Herhalde **Detroit**’teki bahçesinde **çiçekleri** sulamakla meşguldur.

**Amerika'**nın çağdaş “**erdem**” tablosunda önemli bir **çizgiye** imza atan bu değerli **kişinin,** şu anda  **çürük üretime** devam ederek, **çoluk çuc**uğu yollara **cansız** seren azgın **Amerikan Oto sanayini,** ve onun **dünyadaki** diğer izleyicilerini hizaya **getirdiğine** inanabilir  miyiz ? Ben **sanmıyorum**. İş temelden **sağlam** değil ki…**Erdem**'den yana garibiz.

O **oto sanayicileri** ve yaşlı **Dünya**’yı yıllardır kana bulayarak **aksiyonerlerini** olağanüstü zengin eden **Lockeed-Martin** silah fabrikalarının **yetenekli** ve değerli **yöneticileri**, bu gün **portföylerinde** hâlâ **nakit** taşıyorlarsa, şanlı **Doların**  üzerindeki **Benjamin Franklin'**in  muhteşem resmine bir ara **uzun uzun** bakmalıdırlar. Belki **Amerikan siyasal** ve ekonomik yapısının  bu gün **nereye** geldiğini ?  anlar ve kaybettikleri “**erdem**”in izini bulurlar.
