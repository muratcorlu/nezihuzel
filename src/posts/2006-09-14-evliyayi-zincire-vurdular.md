---
title: "Evliyayı Zincire Vurdular"
date: "2006-09-14"
categories: 
  - Destur
---

    **![hacibayram-01-b.jpg](../uploads/2006/09/hacibayram-01-b.kucukresim.jpg)**Bir zamandan beri **Radikal** gazetesine tarih yazıları yazan **Avni Öztürel**, geçen hafta bir yazısında **Ankara**'da yatan **Hacı Bayram Veli**'yi "tutuklatarak **zincire** vurdurdu" ve **Edirne**'ye Osmanlı Padişahı'nın yanına gönderdi. Destur...

Hangi **muteber** kaynaktan aldığı belli olmayan bu habere göre **Türk'ün has evliyası**, yedi yüz yıldan beri **Hakk**'ın sevgili kulları arasında olduğuna     inanılan bu **yüce insanı** **Ankara**'dan **Edirne'**ye kadar yerlerde sürükledi.

Tarihi kendine konu seçen bu **değerli yazar**, başka örnekleri de bulunan bu çeşit yazılarla   **"paparazi tarihçiler"** ekolünü açtı ve kendisi bu ekolün **kurucusu** sıfatını kazandı... Bu günden sonra tarihsel konuları böylesine **asılsız** güncel varsayımlarla birleştirerek sunacak kişilere **Paparazi tarihçiler** dense yeridir. Bunlar bir zamandan beri bu ülkede **Murat Mardakçı** ile başlayan **"tarih magazin"** modasının gelişmiş şeklidir. **Tarihi karalamanın** ileri karakoludur.

Tarihi konuları incelerken önce **yazılı kaynaklara** baş vurulur. Bu konuda **paleografi** denilen bir ilim vardır. Bu ilim eski belgeleri **inceler,** eğrisini doğrusundan ayırır. Anlatacağınız konuda birden fazla ve birbirini doğrulayan **kaynak** yoksa o konu "**kuşkuludur**" Kuşkulu bir konuyu **kısmen** çözmenin de bir yöntemi vardır. O zaman olayın geçtiği **devir** ele alınır ve benzer olaylar yan yana getirilerek **işin doğrusu** araştırılır. Bu noktada **"niyet"** esastır. Maksatlı ve önyargılıysanız   **"kötü"** niyetlisiniz. Hiçbir "**önyargınız**"yoksa   "**iyi**" niyetlisiniz.

**Ankara**'da on ikinci yüz yılda yaşayıp şanı bu günlere kadar ulaşan **Hacı Bayram Veli**, feyz silsilesi itibarıyla **Hazer Denizi**'nin kıyısında yer alan "**Erdebil Sufileri**" ekolündendir. Bu "**ekol**" zaman içinde "**Safiyeddin Erdebilî**" tarafından kurulan "**İran Safevîler**" devletinin temel doktrini yerine geçecekti. **Erdebil Sufileri** arasında sonradan yetişen ünlü **Şah İsmail,** zaman içinde **Osmanlıların** ve "**Yavuz"** ünvanlı Sultan **I.Selim'in** rakibi olacaktı.   Erdebil Sufileri **Yıldırım-Timur** Ankara savaşından beri **Osmanlılarla** soğuktu. Her iki devlet de Türk devletiydi ama aralarında **mezhep** ve **siyasi otorite** farkı vardı.

    **Osmanlı devletinin** ilk yıllarında başkent **Edirne'**de bulunan Osmanlı Padişah **II.Murad'ın**   **Hacı Bayram Veli**'yi tanımak ve konuyu irdelemek amacıyla **Edirneye** celp ettiği doğrudur, ancak zincirleyerek değil. **Hacı Bayram Veli** Edirne'de padişahı görmüş, Başkentte kaldığı kısa sure içinde, **Üç Şerefeli Cami**'de   bu gün hâlâ yerinde duran **tarihî kürsüde** ünlü vaazını vermişti. **Efendi hazretleri** o kürsüye ayakları zincire bağlı olarak mı çıkmıştı ? **Avni Türel'**e göre öyle ... Belki de **aff-ı şâhâne'ye** uğrayarak   çıkmıştır. **Radikal yaza**rı orasını belirtmiyor.

**Haci Bayram Veli** dönüş yolunda **Gelibolu'**ya uğramış, ünlü **Muhammediyye** yazarı **Ahmed-i Bica**n ile ile görüşmüş, **Bursa'ya** varmış, **Ulu cami**'de "**kötürüm Hızır Baba**"yı irşat etmiş ve **Ankara**'ya ulaşmıştı. Bütün bu yollar boyunca acaba **zincirle**rini de beraber mi sürüklemişti ?  

Bir **"evliyayı"** zincire vurmak işte şu yaşanan zamanın **ürünüdür**. Ben muhterem yazarın **niyetini** sorgulamak sevdasında değilim. Varsın sayın **Türel** istediğine inansın, ancak **Radikal** gibi onuncu yılını kutlayan ve kendisini   bu **halka adad**ığını ilan eden bir gazeteye böyle bir **yazar** yakışmıyor... Acaba gazetenin de mi "**önyargısı var**" ?

Bu **yazarı** okuyucularına ve gazetesinin **sorumlu** müdürlerine şikayet ediyorum. Bu yazarın okuyucularından o yazarı **terketmelerini** istiyorum...
