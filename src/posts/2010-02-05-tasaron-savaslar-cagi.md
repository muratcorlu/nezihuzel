---
title: "Taşaron Savaşlar çağı"
date: "2010-02-05"
categories: 
  - Günün Çilesi
---

**![](../uploads/image/afganistan.jpg)**

**Türkler** hükümetlerine para verecekler, **hükümet** bu paralarla **polis** tutacak, bu polisler **Afganistan**’da **Taliban** öldürüyorum diye masum **müslümanları** öldürecekler. **İstanbul**’da günlerdir  yürütülen **Nato** toplantısında konuşulan bu..

Devleti **laik** fakat halkı **müslüman** bir insan toplumunun  **din kardeşlerini** öldürmesi içim **Batılı ülkeler** birbiri üzerinden uzanarak **baskı** yapıyorlar. **İngiliz** kamu oyu, **Fransız** kamu oyu, **Danimarka** kamu oyu kendi **hain** yönerticilerini aşarak bu **savaşın** gidişatına karşı çıkıyor, ama **silah** ve **uyuşturucu** tüccarlarının **gizli uzantısı** bir avuç insanlık **düşmanı**, bu kanlı ve **yasa dışı** savaşa henüz bulaşmamış **insan** toplulularını da kendi **günahlarına** ortak etmenin **yollarını** arıyor. Dünyayı kurtarma adına **dünya** çapında “**Faili** herkesçe **malûm** ve **âşikâr"** bir **global cinayet** işleniyor.

**Afgan savaşı** namuslu ve yasal bir **savaş** değildir. **Namuslu** ve **yasal** savaş güçleri **eşit** veya yakın **ordular** arasında yapılır. Oysa ki **Afgan savaşında** şu anda çalıştırdığı adam sayısı 47.000'e varan  **asker** olmayan paralı, **ücretli,** silahlı **çete** işbaşındadır. Bu bir **çete** savaşıdır. **Eşkiya** işidir. Bunların, hiçbir **doğru** geleneğe dayanmayan kendi **vahşi** savaş hukukları var. **Çağdaş** silahlarla donatılmış ilkel **mağara** adamlarıdır. Meslekleri **ölümdür**. Bu çetelerin arkasında da kendi düzenli **askerlerini** kırdırmak istemeyen **yasal devletler** yer alıyor. Bunlara **biz** de dahiliz.

Böyle bir **savaş** kazanılmaz. Bunun yakın tarihte bir benzeri **Vietnam**da yaşanmıştır. Bu **savaşı** kazanan olmaz. Biri kazansa dahi ona “**muzaffer kumandan** “adı verilmez. O bir **eşkıya** çetesinin taşaronudur..**Taşaron** savaşlar çağının baronudur. Kaatiller **ordusunun** başıdır. **Özbek** general **Raşit Dostum** gibi. Bunlar göğüslerinde **madalya** taşımazlar, madalya yerine alınlarında **kan lekesi** taşırlar. Kaatile **madalya** verilir mi ? Bunlara **ödül** de verilmez, isimleri **tarihe** yazılmaz, hikayeleri anlatılmaz, Anıları üzerine **destan** düzülmez. Buna karşılık bir zaman bir **dağda** “köroğlu” isimli bir **eşkıya** çıkmış, sapına kadar **âdil** olduğuna, halk öyküsünü **asırlarca** anlatmıştır.  **Truvalı Aşil** de öyle..

Şimdi **biz** vergilerimizle **eşkıya** besleyeceğiz. Verdiğim **tek kuruşu** helal etmem. **Savaşa** giderken **askerin** hukukunu korumak üzere orduda “**kazasker”** namı altında **yargıcını** da beraber  götüren **Osmanlı devleti** gelsin, ona veririm **vergim**i. “**Er** meydanlarında **“adam** gibi savaşanlara veririm. **Çete** sürülerine değil.

**Yugoslav** iç savaşı sürerken **Bosna**’ya barış gücü göndermek gerekmişti. **Türk askerinin** adı geçti. **Fransızlar** itiraz ettiler: **“Türkiye** yüz elli yıl önce bu topraklardaydı, **tarafsız** davranamaz…” dediler. Halbuki aynı **Fransızlar** otuz yıl önce terkettikleri **Vietnam’**a barış gücü namı  altında **birliklerini** göndermişlerdi. O **Fransız** askeri  **Bosna**’ya gitti ve general **Morillon**’un kumandası altındaki **Fransız** birliklerinin gözü önünde **Sırp**’lar, 1995 temmuzunda **Serebrenica**’da 8 bin **Müslümanı** öldürdüler. 800.000 **Tutsi**'nin hayatını kaybettiği  **Rwanda** katliamı da aynı minval üzre işte o Batılı **Barış** güçlerinin huzurunda gerçekleşti.

Asırlardan beri **dünyayı** talan edip **kan** gölüne çeviren gelişmiş sıfatlı **sanayi ülkelerinin** insanlık **cinayetleri** devam ediyor. Bunları **Amerika**’nın keşfinden bu yana izleyerek 1923'te en **ağır** sözlerle itham eden  Kazan'lı **Mir Sait Sultan Galiyev**’in ruhu **şad** olsun. Devrinin **saf yürekli** siyaset ve **doktrin** adamı **Galiyev**, **Amerika’**yı dünya coğrafyasına hediye eden **Kristof Kolomb'**a bile çatmış “**Avrupa**’nın deniz eşkiyalarına **Amerika**’nın yolunu gösteren **Kristof Kolomb’**dur” diyerek o  **çağda** herkesi şaşkına çevirmişti.

Şu işe bakınız ki **Osmanlı** muhitinde **Erzurum'lu İbrahim Hakkı** hz. de aynı kişiden bahsederken “**hamiyetli keştiban** : değerli denizci” değimini kullanıyor. **Sonucun** bu noktaya geleğini **bilseydi**  o da **Galiyev**'in tarafını tutardı. 

Rabbim bizleri “**dünyayı kurtarıcılardan**” kurtarsın
