---
title: "Kralın parasını çaldılar"
date: "2009-09-28"
categories: 
  - Günün Çilesi
---

![](/uploads/image/camondo.JPG)  
Salomon Camondo (1781 – 1873)  
  
“**Tribitum** C**apitis**” Roma’nın yıkılmadan önce tüm **vatandaşlarından** istediği bir vergiydi. “**Tribitum Capitis**”in kelime anlamı “**Kelle vergisi**” demektir. Yani **omuzunun** üzerinde başı olan **herkes** bu vergiyi verecek. **Ölü** bile gömülmeden önce başını **taşıdığı için** ondan da alınacak. “**Tribitum Capitis**” yüzyıllar boyu **haksız vergi** koyan ve bu yüzden **düzeni** sonsuza kadar **dağılan** her devlet için söylenmiş ve  **örnek** bir tablo oluşturmuştur.

"**Tribitum Capitis**" Roma'da ayrıca **aşırı zengin** olup devlete kafa tutanları **hizaya** getirmek için de kullanılıyordu. **Devlet** gözüne kestirdiği **zengine** bu vergiyi **yazar** sonra da o paralarla **çarkını** çevirirdi. "**Tribitum Capitis**" in yüzyıllar sonra **ülkemizde** de uygulamaya **konduğu** anlaşılıyor. Şimdi bazı **zenginler** devlete "**Kelle vergisi**" ödeyecekler.

“**Tribitum Capitis**” Bizansta daha da ileri bir **noktaya** varmış, devletin açıkça **zenginleri** soyduğu bir düzeye ulaşmıştı. **İstanbul imparatoru** parasız kaldığı zaman bir “**galere**” dolusu askeri gece yarısı **Haliç’**ten yola çıkarır **İzmit** körfezine yollardı. **Askerler** bu körfezde o çağlarda **iki sıra** yer alan **zengin** konaklarını, **yalıları** basar, eşyaları **toplar,** nakit paralara **el koyar** ne bulurlarsa alır **gizlice** saraya taşırlardı.

O sırada her ele geçirilen **mal ve para** bir deftere yazılıyor ve muntazam **muhasebesi** yapılıyordu. **Haksızlık yoktu. D**evlet bu paralarla **memurlarının** maaşlarını öderdi. **Devletin** bu şekilde vatandaşı **gece yarısı** soyması sistemini icat eden **kişi** sanırım **Jüstinyen** devrinin ünlü maliye nazırı **Tribonius** olmalıdır. Zira **Bizans** tarihinde en fazla **vergi toplayan** adam olarak **anılan** bu kişi **maliye** tarihinde çok önemli bir **isme** sahiptir. **Tribonius** diyor ki “Hiçbir akıllı **vergi** vermez. **Verg**i verenler sadece **aptallardır**…”

Devlet vergi ve **maliye politikaları** konusunda **Roma tarihinde** bir başka olay daha var: **Roma’**nın **Anadolu**’da yeni yayıldığı çağlarda şimdiki **Bordum** çevresinde **Bergama krallığı** adı ile küçük bir devlet vardı. **Türkiye'**den kaçırılan ve şimdi **Berlin**’de bulunan ünlü **Bergama sunağının**, vaktiyle topraklarında yer aldığı bu **devletin** hazinesi bir gün soyulmuş. **Tarihçilerin** verdiği bilgiye göre hırsızlar son **devlet başkanı III. Attale’nin** (İ.Ö. 138-133) kişisel **kasası** dahil her yeri bir **gecede** boşaltmışlar.

**Kralın** parasını bile çalmışlar.  “**talon”** adı ile anılan o çağın parasından **9 bin talon** para buhar olup uçmuş. **Zavallı kral** parasız kalmış, çalışanların **ücretlerini** dahi ödeyememiş. **Kral** Devletin tüm **üst düzey** yetkililerini Bergama'da **taht salonuna** toplayarak onlara şöyle seslenmiş : “**Kasa soyuldu**, paramız kalmadı, bu **devleti** yürütemiyoruz, siz de **kabu**l ederseniz ben burayı **Romalı'**lara vereceğim, onlar **gelip** nasıl istiyorlarsa öyle **yönetsinler**…benden bu kadar ” Ve **kral** devletini **Roma İmparatorluğuna** devretmiş.

Bir devletin **parasını** korumak zordur. **Devletin** devletliği, parasını **koruması** ve ona bağlanan **kişilerin** can güvenliğini **sağlaması** ile mümkündür. Maliyesiz, **parasız,** adliyesiz, **pol**i**s** ve askersiz **devlet** olmaz. Olursa **batar.** Son çare **zenginleri** soymaktır. Becerebilirseniz, **hâlâ** gücünüz kalmışsa **milyarlara** varan vergi'ler, **cezalar**  koyacaksınız,  **memurlarınızın**, askerlerinizin  **ücretini** o paralarla ödeyeceksiniz, o vergileri, **cezaları**, yükümlülükleri koyamazsanız **parasızlık** sizi batırır. **Osmanlı devleti** de böyle battı. Onun da parasını **Galata bankerleri** yürüttü. Bunların başında **Salomon Camondo** geliyor. **Devletin** en zor zamanında **Dolmabahçe Sarayının** inşaatını ve **Kırım savaşını** finanse eden bu **Yahudi** banker ve torunları o sırada **Avrupa’**da bollaşan **ticari krediye** ucuza alıp **Osmanlılara**  pahallı satarlardı.

**Osmanlı devleti** de **Basileus** gibi **Camondo**’nun bu gün otel olan **Galata Kulesi** cıvarındaki muazzam **malikhanesini** bir gece yarısı **soysaydı** veya ona külliyetli **miktarda** bir  "**Tribitum Capitis=** kelle vergisi" koysaydı da o parayla  memur **maaşlarını** ödeseydi. Belki bir **süre** daha ayakta kalırdı. Ama adı **namussuz**a çıkardı. **Adam** gibi gelip **adam** gibi tarihten **silindiler.**

Darısı diğer **darda kalmış** devletlerin başına…
