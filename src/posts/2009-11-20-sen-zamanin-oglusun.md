---
title: "Sen zamanın oğlusun"
date: "2009-11-20"
categories: 
  - Dervish
---

![](../uploads/image/mevlana.jpg)

700 yıl yaşamış **Mevlevilik** tarihin her çağında kendini **yenilemiştir**. Başka türlü **ayakta** kalamazdı. Bu, eşyanın **tabiyatına** aykırıdır. Büyük **Mevlana’**nın dünyaya bıraktığı **kültür mirasına** terstir. **Mevlana** insanlara “dün söylediğim dün’le gitti bu gün **yeni şeyler** söylemek lazım” diyerek **ulu** bir söz bıraktı ve ilave etti “Sen **zamanın  oğlusun"**

Zamanın **oğlu** olmak güzel şey, insan yaşadığı **devrin** insanıdır.  Geçmiş **hayal,** gelecek **belirsizdir**. Tasavvuf “anı **vahit”** diyor. Her şey bir **an**. Koca bir ömür kalbin tek bir **darbesi** gibi… ne var ki **zamanlar** akıp gidiyor, insanın da **akıp** gitmemesi için bir **tutunacak** yere ihtiyacı var… Bu koca **şeytan deryasında** tutunacak yer nerede ?.

“Anı **vahit**” işte o tutunduğun andır. Bazıları buna “**Mevlevilik”** demişler. Bu **düzen** bu yüzden **asırlarca** yaşamış. İnsanlara **ruh** vermiş nefes vermiş, **can** vermiş. Tutunacak **dal** olmuş. Dergahlar kurulmuş **Macar** ovalarından **Arap** çöllerine kadar. Sağlam bir **merkezi teşkilat** yönetmiş bu dergahları. **Hz. Pir’**in ahfadı teşkilatın başında… **Pir** adına çekip çevirmiş koca bir **dünyayı** asırlarca.

**Dergahlar,** İslam dininin muhkem **hizalayıcı** kudretiyle, insan **doğasının** karışımından yüce bir **neş’eye** kavuşmuş. Bir eğitim ve **öğretim** yuvasına dönüşmüş. **Çaresiz** insanlar **Pir**’in aşk dünyasında **kemal** bulmuşlar. Yaşamlarına **nur** gelmiş. **Ahrete dair** yatırım planları kurarken **dünyaları** düzgün olmuş. **Kötülükle**r azalmış. “**Mevlevi”**  görüntüsü altında bir insan **modeli** çıkmış dünyaya.

Her kültür kendi **üretiminden** sorumludur. Ağaca **meyvasını** sorarlar. **“Mevlevilik**” bir ağaç “**Mevlevi**” meyvası. Bu **ağacın** her zaman mevsiminde **taze meyvalar** verdiği görülüyor… taa ki son iki **siyasal** arızaya kadar. Bunlardan birincisi **onsekiz** ikincisi daha uzun…**seksen yıl**.

**Osmanlı İmparatorluğu** zamanı **Kadızadeler** vak’asından sonra **Mevlevihane**’lerin **onsekiz** yıl kapalı kaldığını  **tarih** yazıyor. Daha sonra pek **gür** ve **zinde**… Anlaşıldığına göre bu ilk arıza ağacı **budama** mevsimidir. İkinci arıza **Osmanl**ı’nın silinip yerine şanlı **Cumhuriyet’**in geçmesidir. Bu dönemde **Mevlevihane'**lerin kapalı kalışı tam **seksen yıl**… Bu da “**nadas**” mevsimine rastlıyor.

Şimdi “**nadas”** ın sonuna geliyoruz. **Anadolu**’nun hangi bölgesi ucra bir **arsalıkta** kırık, yosunlu yarısı **okunur**, yarısı okunmaz bir **Mevlevî mezar taşı** bulsa “Burası **Mevlevihaneymiş**” diyerek ayaklanıyor. Rüyalar görülüyor, **ihtiyarlar** dinleniyor, taşlar **cami hocalarına** okutturuluyor. Sonunda “ burası **Mevlevihane'**dir**”** deniyor.

**Mevlevihane**'lerin geniş bir **coğrafyaya** yayıldığı **Osmanlı** asırlarında kurulmuş, bu gün artık **kullanılmayan** çeşitli **Mevlevihane**'ler de birbiri ardından canlanıyor. **Kahire, Lübnan, Kudüs, Girit, Yunanistan, Romanya, Macaristan** Mevlevihane'leri arka arkaya **gündeme** geliyor. Şimdilik **resimleri** yapıldı, sonra onarılacak ve **kaldığı yerden** işe devam edecekler. **Ateş** bacayı sardı. **İnsana** yarar işlere sıra **geldiğinde** hatırlandılar.  

Geçtiğimiz yıl **Türk Devleti** ile **Mevlevilik** barıştı. Seksen yıllık **dargınlık** bitti. Seksen yıldır **kapalı** duran, yanan **yıkılan** ve şimdi onarılan **İstanbul Yenikapı Mevl**e**vihanesi**’nde uzun bir **“u”** masa kuruldu. Masanın sağına **700 yıllık Mevlana ailesinin** yaşayan son temsilcileri, yanında **250 yıl** bu dergahı ayakta tutmuş ailenin **son evlatları**. Masanın karşısında bir ömrü **Mevleviliğe** hasretmiş ülkenin en **güzide** insanları, yazarlar, **şairler**, akedemisyenler, **müzisyenler** eski **Mevlevi** ailelerin devamı, Mevlevi **muhipleri**… ve ortada **Devlet**. Bir bakan ve değerli **bürokratları.  
**   
**Bakan** soruyor:–Burayı **ayağa** kaldırdık… şimdi **nasıl** kullanacağız ? **Fikri** olan var mı ? **Mevleviler** sıra ile konuşuyorlar. Herkes **içini** döküyor. Yılların derdi, **çilesi**, üzüntüsü, hayali, **hayal** kırıklığı, ideali, **bilinçaltı**  bilinçüstü ortaya çıkıyor… **Sıra** bana geliyor. Ben diyorum ki: “ Sayın **Bakanımız.** Değerli devletimiz. **Mevlevilik** her asırda yenilenerek **yedi yüzyıl** yaşadı. Son zamanda **dünyanın** gidişatından yorulup **sendelledi**, siz onu **elinden** tutarak ayağa kaldıracağınıza **yok ettiniz**.

Yasakladınız. **Dağıttınız.** **Ölsün** istediniz. Neden **yaptınız** bunu ? Siz **devlet** değil miydiniz ?  Bizim kutlu **devletimiz** değilmiydiniz ?  **Devletimiz** neden kapadı **dergahlarımızı** ? Yedi **yüz yıl** sürmüş yenilenme ve **gelişme** sürecini neden **durdurdunuz** ? Yaşayan **ağaca** su vereceğinize neden ona **testere-balta** ile acımasızca saldırdınız… Şimdi **kalkmış** soruyorsunuz – Ne yapalım…? –**Hiç** … ne yapacaksınız ki, ortalığı **süpürün** yeter. **Mevlevilik** yaşıyor ve kendini yenileyecektir… **Nadas** bitti, şimdi **tarlayı** sürme zamanı, **s**ürün ve bırakın. Bu da sizin **şerefiniz** olsun ”  
   
**Bakan** ses çıkarmadı. Çünkü bu **sözleri** duymadı. Ben **dışarıdan** başka **hikayeler** anlatırken bunları **içimden** söylemiştim. **Zamanı gelince** açıktan da söyleyeceğim. Ben “zamanın **oğluyum**” irademi **zamana** teslim etmişim. O her şeyi **düzenler**.
