---
title: "Savaşın adı ne ?"
date: "2009-01-07"
categories: 
  - Günün Çilesi
---

**[![19049_10_jul_2007_020755.jpg](/uploads/2009/01/19049_10_jul_2007_020755.jpg)](/uploads/2009/01/19049_10_jul_2007_020755.jpg "19049_10_jul_2007_020755.jpg")**

**Türkiye**’nin siyasi iktidarı **Gazze**’lilerin **Türkleri** çok sevdiğini zannediyor. Bu yüzden **Gazzeli'**lerle konuşmak için Fransız Cumhurbaşkanı **Sarkozy**’nin rıcasını kırmıyor. **Davudoğlu’**nu **Şam**’a **Babacan**’ı **Newyork**’a gönderiyor. **Milli Güvenlik kurulunun** yaşlı paşalarından çıkan kararı **Gazzeli**’lere **Amerikalı**’lara **Suriyeli**’ler ulaştırmak için **kolları** sıvıyor.

Bu **iktidar** ve bu **Milli Güvenlik Kururlu** öylesine kendinden emin ki, adeta bir **düdük** çalarak **Hamas’**la el **Fetih'**i barıştırıp  füzelerinin önünü **kesmeye** çaba harcıyor... Sanki bunlar bu fevkalade önemli  **bölge çatışmasını** mahalle çocuklarının taş kavgası sandılar gibi…

**Ortadaoğu**’da yeni bir **haçlı seferiyle** tarihin en **vahşi** kapışmalarından biri yaşanırken bu olayın **adını** koyamayan bir **iktidar** ülkemizde **re’s-i iktidardadır**. Tek kelime yabancı **dil** bilmeyen, ömrü hayatında **dünya olaylarını** izleme gereği ve olanağı bulmamış bir **başbakan**, en az onun kadar **yeryüzünden** habersiz bir **dış ilişleri** bakanı ve **boyu** görevine uymayan  bir başbakanlık **danışmanı** Araplar’la İsrailli’leri barıştırma yolunda **kulağı** yanmış **kuzu** gibi bir oraya bir **buraya** koşuşturuyorlar. Aralarına **tek bir** işten anlayan **dış işleri** yetkilisi veya **diplomatik** uzman almadan…

**Ara** rejimlerden birinin **asker kökenli** bir başbakanı eski yılların  **İran- Irak** savaşında, devrin darbeci **devlet reisinin** emri ile **Bağdad**’a giderek her iki **ülkeyi** barıştırmak için liderlerinden **randevu** istemiş, alamamış ve **yasaklı** dönemde bu olay basına yansımamıştı.

**Babacan Amerika’ya** gidecek **Davudoğlu Şam** ufuklarında görünecek, **Tayyib** bey seksen yaşındaki **SuudÎ krallı** ile görüşecek ve bu **kanlı savaş** şıp diye sona erecek... Bu **iktidarın** içinde buna inananlar var…

[![3293.jpg](/uploads/2009/01/3293.jpg)](/uploads/2009/01/3293.jpg "3293.jpg") Ajanslar **Davudoğlu**’nun **Şam'**a gidişini **Suriye** ve **Fransız** devlet başkanlarının konuşmasına **iştirak** etmek üzerek diye verdiler…bu ne demektir ? İki **Devlet başkanı** görüşürken bir başka **devletin başbakanlık danışmanının** orada ne işi var…? Gelen resimlere **dikkat** ediyorum, hiç birinde bizim değerli **Davudoğlu**’nun çizgisi bile yok… Bu nasıl bir **protokol** bilinmezidir ki **aklım** ermedi…Bir zaman bir **Türkiye** dış işleri bakanı **Amerika'**da devrin **savunma** bakanının evine **sabah kahvaltısına** gitmek istemiş o da **randevu** alamamıştı.

**Türkiye'**de şu anda içinde bulunduğumuz **tehlikeyi**  enine boyuna fark edecek, soğukkanlılıkla **hazmedecek**, dünyaya ve yurttaşlarına anlatacak  ve **gereğini** yerine getirecek tek bir **devlet** adamı  görülmüyor. Bunun adı “**Kahtı ricaldir**.” Eskilerin pek anlamlı olan bu **politik** değimine günümüzde “**büyük adam eksikliği**” denebilir. Eski adamlar “**kaht-i ricalin**” bir ülkeye verebileceği zararı yabancı ordular veremez demişler ve buna "**devlet boşluğu**" adını vermişlerdi.

Bu savaşın **adı** ne ? **İsrail’e** göre “**uluslararası terör**” savaşı… **Filistinli'**lere göre **“bağımsızlık"** savaşı… Bizim açıklanmayan **devlet** görüşümüz de sanırım **İsrail**’in tutumuna  yakındır. Bu yüzden ne **Filistin** Halk oyunda ne da **Arap ülkelerinde**  **zorlukla** varlığını sürdüren ve **sesi soluğu** çıkmayan **demokrat** çevrelerde ne yazık ki, **Ankara politikalarının**  hiçbir **kıymeti harbiyesi** yoktur. Var zannedenlerin **hayalleri** yakında ortaya çıkar…

Türkiye başbakanı **Recep Tayyip Erdoğan’a** bir gün “bu kadar **gazeteci** karşına gelip resim çektiğinde sana **gurur** gelmiyor mu ? ” diye sormuştum. “**Allahıma** sığınıyorum, gelmiyor…” demişti. **Tayyip bey** anlaşılan şimdi de “**Allahına sığınarak**” savaşı sona **erdirmeye** çalışıyor…

Haydi hayırlısı.
