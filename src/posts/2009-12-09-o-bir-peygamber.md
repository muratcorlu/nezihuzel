---
title: "O bir Peygamber"
date: "2009-12-09"
categories: 
  - Altın Sorular
---

_![](/uploads/image/dua_.jpg)  
__Her ciddi konuyu zamanlı zamansız, uluorta dillendirmenin artık saygısızlık sayılmadığı ortamda, yürek yakan “Allah ile arkadaş olma” tartışması, yeni boyutlara ulaştı. Bir mektuba verdiğim  cevabı sunuyorum:_

Rahmeti **Eyyüb’lü Hocaefendi** anlatırdı:  **Eyyüb**’ün ünlü  **Bostan iskelesinde** bir gece bir **sohbet** sırasında, çevrede **yersiz** halleriyle pek de iyi **tanınmayan** bir zat “ben dün gece rüyada  **peygamberi** gördüm” diyerek **lafa** başlamış, uzaktan bir başkası **seslenmiş**: “haydi oradan, sen **mahalle bekçisini** dahi **rüyada** göremezin…” demiş. Şimdi efendim**, olay** bu ! 

**Mânâ’**da şeytanı **Rahman'**la karıştırdığı anlaşılan ve **mahalle bekçisini** dahi görmeye kudreti olmayan i**nsanlar,** söylemeye **dilim** varmıyor “**Allah**” ile arkadaşlık iddia ediyor. Ve **ilave** ediyor: "**Bir gün** oluruz.” Yılışık ve **dayanılmaz** bir ifade tarzıyla ve **israrla** fikrini izaha çalışıyor.

“Bu hal **edebe** aykırıdır” dedik anlatamadık. “**Tarikat etiği** ve **estetiğine** uymaz” dedik dinletemedik. “**Tasavvufî** neş’enin **yokluğuna**” işaret eder dedik **tutturamadık.** Korkarım bu bir “**sosyo-politik bir proje**”, arkasından daha **korkunç şeyler** için altyapı hazırlıyorlar,. **Entraman yapıyorlar.**. İsevî'ler gibi “Hepimiz **peygamberiz**… Allahın oğluyuz" falan gibi şeyler  söyleyecekler. **Neuzubillah.**

Böyle **laf** olmaz…eskiden **yoktu** nereden çıktı ? Adam **Hüseyin Vassaf**’ın kitabını açıyor, **sayfa sayfa** kopya ediyor. **120 sene evvel** hangi mahallede Hangi **şeyh efendinin** kime nasıl **hilafet** verdiğini, **hilafeti** hangi hattata **nesih**'le mi **rikka** ile mi ? hatta hangi **mürekkeple** ? yazdırdığını, kimin **"karnıyarık**" tekkesine  ne tarihte **şeyh olduğunu** pek **lazımmış** gibi uzun uzun anlatıyor, Dinlemezsen kızıyor, **aşkından** şüphe ediyor, **mezartaşı diktası** kuruyor. Arkadan da tutturuyor “**Allah’**la arkadaş olunur. **Peygamber** efendimiz dedi ki…” Ne dedi **birader** ! sen **peygamber** misin ? O bir **peygamber**, senin **sıfatın** ne ?

Ben **kimsenin** kusurunu bir **başkası** ile tartışmam, bir başkasına **anlatmam**, doğruca kendisine **anlatırım,** bir aksiliği **üçüncü kişilerle** paylaşmam, **kendisinin** bulunmadığı yerde dillendirip **gıybeye** girmem ama öyle bir zamana geldik ki, dayanılmıyor. **Kusur sahipleri** azdıkça azmışlar. “**Sahib-i kusurlar, sahib-i zaman**” olmuşlar. **Kıyasıya** birileriyle harbediyorlar.

Ben **nazik** adamım. Pek çok **İrfan** meclislerinden, **Hakk** sohbetlerinden kalma **duygularım** var. Onlarla yaşıyorum, yaşım da **ileri** korkuyorum. **Zinciri** takmadan, **delikten** bakmadan kimseye **kapıyı** açmıyorum, kapıyı **pencereyi** sırladım, evde ışık yakmıyorum. **Ateşi** söndürdüm. **Bacadan** duman çıkmıyor. **Hükmü Ezel** bir yaramazı **fakire** doğru postaladıysa ona diyeceğim yok. “Kadere **rıza,** fazilete “**seza**”dır. Bir yandan **zorunlu** olarak derdimi paylaşacak **kamil adam** kolluyorum. **Ufukları** gözlüyorum, güzel insanları **özlüyorum**. Gıybet **gayyasına** düşmek pahasına **çileme** ortak  **arıyorum.**  Günler **geceler** boyu lafıma yandaş**,**  kendime yoldaş **devşiriyorum.**

**Haksızsam** söyleyiniz ! **Haklıysam** bir **dip notu** koyarak geçiniz. **Şikayetim** bu **zamana** değil, geleceğin i**nsanlarına**. Bu devir **bitti**, belki onlar **laftan** anlar.  **Yürek** yakan, **kol** kıran, b**el** büken, **yol** kesen, **dervişlik** neş’esi bozan,  bu ve benzeri **konular** artık bitsin. **Unutun** gitsin. “Barika-i hakikat **müsademe**\-i efkardan çıkar” demişler ya “hakikat **şimşeği** fikirlerin çarpışmasından doğar “demektir. Buradaki “**müsademe-i efkar**”dan değil “Barika-i hakikat” ancak **“Barika-i felaket**” çıkar. Yani **“Felaket** şimşeği…” **Güneş** söner, etraf **kararır**, dünya bir daha geri dönmeyecek biçimde **kaosa** düşer, **kainat** yok olur.

Saygılar  **sunarım**.
