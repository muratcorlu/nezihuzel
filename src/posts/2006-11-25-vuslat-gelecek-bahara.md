---
title: "Vûslat Gelecek Bahara"
date: "2006-11-25"
categories: 
  - Baş Yazı
---

![ekmel.jpg](/uploads/2006/11/ekmel.jpg)Papa tartışmalarının göz gözü görmeyen **sisli** atmosferinde **akıllı,** bir söz aradan çıkarak **sabah yıldızı** gibi parladı. Sayın **Ekmeleddin İhsanoğlu** konuştu. **Papa**'nın "**iki büyük hata"** yaptığını anlatan İhsanoğlu şöyle dedi:

"_**Birinci** hatası; **kilise başkanı** olarak kendi **dinini**, başka bir dinle **mukayese edemez**. Böyle bir şey olamaz, bu büyük bir **hatadır**. Bunu yapmıştır. **İkincisi**, bunu yaparken bir **akademisyen** olarak yapıyorsa, eğer **inanç ve akıl** meselesini tartışmak istiyorsa, bunu **teolojik** metinler arasında yapması lazım. **Savaşan bir kumandanın**, bir imparatorun **küfreden** bir eserini alıp **mesnet** sayarak onun üzerine **hükümlerini** kuramazdı, kurmamalıydı. Eğer kendisi **Katolik teolojisinin** kurucusu **Aziz Thomas'ın** metinlerini alsaydı, görecekti ki **Hristiyanlık** teolojisinin temelinde **İbn Rüşd**'ün felsefesi vardı, **İbn Sina**'nın görüşleri vardı ve **Aristo**'nun felsefesinin İ**slam**'dan gelen geliştirilmiş **hali** vardı. O zaman **Hristiyanlık** ve **Müslümanlık** arasındaki **müşterek** noktaları bulabilirdi. Ama bunu yapmadı. Bir **teoloji profesörü**, bir **Papa** bunu nasıl yaptı ben **hala** anlamıyorum."_

Ülkenin son yıllarında **yetiştirdiği** nadir aydınlardan olan **Ekmeleddin İhsanoğlu** bu demeci ile **yüreklere** su serpti. Adına **lâik bir kişi** olarak "**Din'in ekmeli**" olduğunu gösterdi. İnşallah bu **tavrı benimseyenler** çıkar ve ortalık biraz **aydınlanır...**

Aslında bizim **ilim** piyasasında **Ekmeleddin İhsanoğlu** gibi konuşacak pek çok **akedemisyen** var, ama **gazeteciler** bırakmıyor... **Medyacılar** kime ne söyletmek istiyorlarsa **onu** söyletiyorlar**.** **Ekmeleddin,** **İslam** dünyasında büyük **şöhret** olduğuna, bu **tuzağa** düşmedi. Onun yerine **Zekeriye Beyaz** konuşsaydı **gözlük** altından birbirine yakın **gözlerini** kırparak, **boyun** kesip gerdan kırarak Papanın **"obsede seksüel**" olduğunu söyler işi bitirirdi. Bunu da tüm **gazeteler** manşet yapardı...

Sayın **İhsanoğlu**'nu candan kutlarım. Değerli **bilim ve aksiyon** adamı, **İslâm** konusunda yıllardan beri verdiği **hizmetleri,** bu satırlarla **taçlandırmış** ve şu günlerin **şerefini** kurtarmıştır. **Tarih** bunu ilerde değerlendirir. Bir noktada **İhsanoğlu'**na katılmıyorum. "Papa Hırıstiyanlıkla **İslam** arasında  **müşterek** noktalar bulabilirdi" diyor. Adamın öyle bir **niyeti** yok ki,   Krize tutulmuş **din paranoyası** yaşıyor. Tabii ki **Ekmeleddin**'in bilim adamlarına yakışan **nâzik** tavrı   konuyu **yumuşatıyor**, ben ise gazetecilik **cazgırlığı** ile yazıyorum.

Olayın ilk gününden beri Papa'nın naklettiği **sözlerin** yedi yüz yıl önce bir **savaş** ortamında söylendiğini bunları **nakletmenin** de yeni bir **"savaş başlangıcı**" olabileceğini günlerdir **anlatıp** duruyoruz. Bu **nokta** kimsenin **dikkatini** çekmiyor. Konuyu **magazi**n sayfalarından öteye taşıyamayan çağdaş **Türk basını** ve basındaki yorumlardan **izlendiğine** göre günün Türk gazete **okuyucusu** işin alayında. Tüm **haberler** ve okuyucu **yorumları** konuyu, siyasîlerin doğrultusunda **"Türkiye'nın imajı"** çizgisinden ileriye götüremiyor. Bu da en az **Papa**'nın tavrı kadar   çirkin ve **alçakça** bir tablo çiziyor. Ancak **derin devlet** gibi bir de vatanımızda **"derin kamu oyu"** var. Buna eskiler "**maaşerî   Vicdan**" demişler... Şimdiki kamu oyuna eskiden **"efkâr-ı umumiyye"** halkın vicdanında, daha **derinlerde** yer eden duygulara da "**Maaşerî Vicdan"** denmiştir. Yâni **Topluluğun** bilinç altı...

**Ekmeleddin** işte o **bilinçaltından** sesleniyor. Ve sözleri **allahüalem** o bilinç altında **yankısını** buluyor. Şimdi buna da "**mesaj vermek**" adını takmışlar. Her ne ise... iyi oldu. **Demeç** tam yerini buldu. **Papa** buna cevap vermelidir. **Akino'lu Thomas'ı** okumayan **katolik** olmaz... Okumadıysa bir an önce **okumalıdır.** Bu iş bu kadar ucuz değil... **Papa**'sın adam gibi **bilgiler** edin...Cahil **Papa** olur mu ? Bak bizim **Müslümanların** arasında senin **mezhebini** senden iyi bilenler var... Ayıp değil mi sayın **Papa**   ? **İbni Rüşt'ü**, **İbni Sinâ'yı** Müslüman penceresinden bakan **Aristo**'yu da mutlaka öğren...

Bu kış geçti, gelecek **bahara** görüşürüz.
