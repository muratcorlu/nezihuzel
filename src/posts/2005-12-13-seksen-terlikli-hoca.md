---
title: "Seksen Terlikli Hoca"
date: "2005-12-13"
categories: 
  - "kargadan-haberler"
---

Hoca çalışırken dalıyor, masanın altında terliklerini, kaybediyor, ayağa kalkacağı zaman arıyor bulamıyor. Gak guk... Dün sabah yine feryada başladı –Şu iki terlikle başım dertte... Ya kırk ayak olsaydım... Metin Sakarya – o zaman seksen terliğin olacaktı dedi... Gak...Guk...tıss. Sonra arabaya binip Sakarya Devlet hastahanesine gittiler. Nejat Tezcan gece düşmüş hastahaneye kaldırmışlar, Doktor Aptullah sabah telefon etti : –İki beyin damarı tıkalı...dedi... Hastahane kapısı kalabalık, ziyaret saati başlamamış, gak gak...tıkır. Bizimkiler ok gibi içeri girdiler... –Dur diyen olmadı...Takır... Hocanın bir huyu var... Böyle durumlarda kapıcıların yüzüne bakmaz... – Bakarsam durdururlar der.. Bunu vaktiyle doktor babasından öğrenmiş Gaaak. Ziyaret kısa sürdü. Hasta uyuyor. Yar-i vefâkarı, yılların çilekeş hanımı yanında... Kızları ortada yok, sonra geleceklermiş... Hastahaneden ayrılırken Hoca sordu... – Nejat günde kaç paket sigara içiyor ? – İki buçuk, dediler... Doktor Aptullah dedi ki – Allah gecinnen versin ama bir emri hak vaki olacak olursa, mezara indirirken yanına bir paket sigara koyacağız...Gak Gak.Gak...gııık hısss (ağlama sesi) Fazilet kanadımdan çekiyor – Haydi artık gidelim dedi... Hastahanenin damından uçtuk...
