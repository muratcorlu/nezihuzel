---
title: "Hoca'yı sansür ettiler"
date: "2006-12-30"
categories: 
  - "kargadan-haberler"
---

\-Gördün mü **TV programını** ?

\-Hayır  **görmedim** gaaak. guuuk.

\-Neden ?

\-Kargalar **TV'yi göremez**.

\-Anlamadım...

\-Anlamazsın, **göz frekansı** tutmaz... gaak guuuk.

\-İnsan gibi **konuşuyorsun** ya ? TV'yi de gör...

\-Yeter **Fazilet**, Kargaların **göz yapısı** TV'ye uymaz...

\-Sen kendini **sahici karga** mı zannettin ?

\-Eveeeet ' **gak guk**.çıtır (Nezaket sesi)

\-Ayol, senin neren **Kargaya** benziyor ki ? Hoca seni **trişkadan** konuşturuyor o kadar... Sen gerçekten **karga** olduğuna inanıyormusun ?

\-Ya sen **Karga mısın** ? Tamam, başka **konu** yok mu ?

\-Var ! **Hoca** çok kızdı ?

\-Neden ?

\-Adamı geçen hafta **TV'**ye çıkardılar, konuşturdular gaaak. guuuk. Hoca **TV'**ye çıkmıyor, "**milyonla adam bakınca insana nazar değer**" diyor... ancak **programa** çağıran Hoca'nın sevdiği biri olduğuna **üşenmeden** kalktı gitti. Gaaak guuuuk.tısss, tıkır.

\-Kim çağırmış **Hoca**'yı...

\-**Ayasofya** müzesine yeni müdür olan eski arkadaşı **Haluk Dursun** ...**TRT** 2. kanalda, iki yıldır "**mekânlar ve tarih**" diye bir **program** yapıyor Gak.Gururk.

\-Sonra ?

\-**Diyne**...gakk, guruk: **Hoca TV**'ye çıktığı zaman **evde** nasıl konuşuyorsa öyle **konuşuyor,** adam **kameraya** falan aldırmıyor, dünyayı **unutuyor**, eskiden yeryüzünde pek çok **TV**'de  **kafa** göstermiş adam da başka türlü **olamaz** zâten, konuşurken konulara **dalıp gidiyor** gaaak guk. **aklına geleni** basıyor, **Haluk**'un programında da öyle yaptı, ama bir yerini **sansür** edip yayınlamamışlar ona kızmış...Gark.Guk.

\-**Neresini ?**

\-Sen anlamazsın ama yine de anlatayım: **TRT** bu sene **Konya**'da okunan **Mevlevî Ayini'**nin bestekârını anons etmemiş, Hoca **röportaj** sırasında dedi ki: "**Mevlevî** tarihinin en değerli bestekârlarından **İstanbul**'da **Yenikapı Mevlevihanesinde** iki yüz yıl önce yaşamış, bilinen torunları bu gün hayatta olan **Nâsır Abdülbaki Dede**'nin adını söylemediler... Bu **TRT** câhil..."

\-O sözü mü **sansür** etmişler ?

\-**Evet** !

\-Hakları var, kendilerine **dokunmuş**, sen olsan yayınlar mısın ?

\-Mikropluk etme **Rezalet**... sen kimden yanasın ?

\-**TRT**'den yanayım...

\-S.... git. Beni **ahlaksız** ettin, pis **Karga**, rezil Karga...gaaaak guuuuk taaak. **Tısss.**

  

**Fazilet'**le aramızda bu konuşmanın üzerinden bir hafta geçti **Fazilet** ortalarda yok...darıldı galiba...gaaak, guuuuk, **Fazilet'**in son zamanlarda **huyu** değişti, eskiden ağırbaşlı , **erdemli,** uyumlu, terbiyeli bir **kargaydı**, şimdi **rezillikten** yana bana benzedi, olur olmaz yerde benimle **kavga** ediyor, küfürler ediyor... Bilmem ki bu hayat **Fazilet'**le nasıl geçecek ?  başka **kargalarla** anlaşabilsem, **Fazilet'**i başımdan  savarım,  def olup gider... Ama neye yarar ki **alıştım.** Alışmış kudurmuştan beterdir, **canlılar** biri birine alışınca **sevgiden** de öteye **huylar** kaparlar... artık **kavga** da etseler ayrılamazlar gaaak.guk. Birbirine **alışan** ve  kaynayan **çiftleri** dünyada hiç kimse ayıramaz... **Karga** neslinde görülmemiş ama acaba ben de kargalıktan çıkıp **insanlara** mı benzedim ?  Gark.  

**Fazilet**'in o gün anlattıklarından bir şey anlamadım ama **Hoca**'nın sıkıntılı olduğu belli. O şimdi **Sapanca**'da yalnız... Eskilerin değimi ile "**inkirâz-ı akran**"a uğradı. Yâni arkadaş eksikliği... Ömrü **kalabalıklarda** geçmiş böyle bu adamın başına gelebilecek en büyük **felaket...** Bu kasabaya taşınırken böyle olacağını hiç **düşünmemişti.** Gak Guk. O yüzden **İstanbul**'a şimdi daha sık gidiyor ama **nafile**. Hoca Sapanca **çölünde** acaba daha ne kadar zaman **su arayacak** ?    Gaaark Gurk. Tısss.
