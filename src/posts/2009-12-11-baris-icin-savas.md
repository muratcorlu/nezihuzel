---
title: "Barış için Savaş"
date: "2009-12-11"
categories: 
  - "bas-yazi"
---

**![](/uploads/image/obamaMOS0202_468x558.jpg)**

**Nobel** barış ödülü alan Amerika **Birleşik** Devletleri Başkanı Barack **Obama** ödülünü aldığı toplantı’da konuşarak “**savaşı**”nı övdü. Birleşik **Amerika**’nın bu savaşta “**haklı”** olduğunu ileri sürerek dünyada **“barış** sağlamanın” savaştan geçtiğini  hatırlattı. İyi bir “**savaşın**” kötü bir barıştan her zaman **üstün** olduğunu söyledi.

Zamanımızdan **iki bin yıl** önce yaşamış bir **Roma imparatoru** da işte tam  böyle söylerdi.  **Auguste** bu gün yaşasa, ve gidip  **Oslo’**da tantanalı **törenlerle** barış ödülü alsaydı, bundan başka **türlü** konuşacak değildi.

Savaşan bir ülkeye “**barış ödülü**” vermeyi uygun gören **Nobel** ödülü **ağaları** da bundan başka **türlü** düşünmüş değillerdir. Böylece **binlerce** yıldan beri dünyamızı allak bullak ederek **barışı** engelleyen kanlı **savaşçıların** alçak yüzleri ortaya çıkıyor. Vaktiyle **Manş** Denizinden İndüs **Vâdisi’**ne kadar dünyanın üçte ikisini kamanço etmiş ve sonra **“Barış**” ilan etmiş **Roma**’nın yerine şimdi **Birleşik Amerika** geçmiştir. **Romalı**’lar onca ulusun üzerine **mızraklarını** dikip bayraklarını asarak rahatladıkları zaman “**Pakta Romana**” dediler. Şimdi **Amerikalılar**, özellikle can düşmanları **Sovyetler**, sahneden çekildikten sonra **dünyanın** üzerine kalabalık **yıldızlı** bayrağı dikerek “**Pakta Amerikana**” ilan ettiler. “Amerikan **Barışı**” anlamında... Hayırlı olsun.

**Barack Obama** ödülünü eline alınca insanlara **Nazileri** hatırlattı. **Yeryüzüne** parmağını salladı**.**  Herkesi tehdid etti. Dilinin altından dedi ki: “Biz **Amerikalı**’lar  vaktiye sizi **Naziler** ve çılgın **Hitler'**den kurtardık, kanlı **Stalin**’in komünistlerinden, **Saddam**’dan halâs ettik. Bırakın da şimdi **Afganistan** ve **Irak**'tan da kurtaralım. **Molla Ömer**, Usame bin **Ladin’**ler artık ortalarda dolaşmasın. **Barış** böyle olur” **Afganistan** ve **Irak** savaşına **bir günde** harcadığı parayla bu **ülkerin** açlarını yıllarca doyurabilecek olan o **Amerika** böylece **arzın** te'dibi için **savaştan** başka **öneri** ileri sürmüyor.

Bir **savaş** ülkesi olan **Amerika** bunları söylüyor ve **Avrupa** ona barış ödülü veriyor. **Barış**’ın savaştan geçtiğine inanan ilk insanlar **Amerikalı'**lar değildir. Bunların öncesi var: Geçen yüzyılın **Prusyalı**  Alman savaş filozofu **Carl von Clausewitz “** Savaş **politikanın** devamıdır” demişti. “Lafın bittiği yerde **silahlar** konuşur” demek istiyor… Birleşik **Amerika**’nın hamur suratlı **generalleri** işte tam bu **dersi** aldılar. **West Point**’teki hocalarından bu **sözü** ezberlediler. Vaktiyle birkaç nesil **Osmanlı subayını** yetiştiren von der **Goltz Paşa** da “savaş **nimettir”** diyordu. Bunu ilk körfez savaşının  galibi “Çöl Ayısı” lakaplı general **Norman Scwa**rzkopf da böylece söyledi. **Scwarzkopf** şimdi Newyork’ta **çorap** ticareti yapıyor. Anılarını yazıyor... Savaş sırasında **Lawrence**’in “Hikmetin yedi direği” kitabını okuyormuş.

Sorun **Barack Obama** değildir. O savaş oyununda **barış türküsü** çağıran bir **sinema** oyuncusu… **Amerikan** halkının hayranlıkla seyrettiği bir **konu mankeni**. Çok güzel konuşuyor, yanında **hanımısı** da var... Ancak Dünyayı yöneten o değil ki... Dün sabah **borsalarda** silah fabrikalarının hisse senetleri hangi **hareketleri** gösterdiyse işte o **şirketlere** dikkat ediniz. O şirketlerin içinde olduğu **siyasi birimin** başkanı **barış ödülü** alıyor. Bu nasıl bir iş ? Bu hangi perhizin **lahana** turşusu ?… Bunlar nasıl **barış** yapacak ? Silah fabrikacısının **barış** yapma olanağı, arslan pençesindeki **ceylanı**n hayatta kalma şansından fazla değildir. **Silah** üreticisinin barış için **dua ettiği** görülmüş müdür ? **Birinci Dünya** harbinin baş aktörlerinden Fransa Cumhurbaşkanı **Clemenceau**'nun kardeşinin **silah** fabrikası vardı.

Allah **Amerikayı** başımızdan eksik etmesin. Ancak bekleyiniz **yaramazları** islah etmek için **savaştan** başka çare göremeyen ve “**barışın savaştan**” geçtiğini defalarca insanoğluna haykıran bu **kuruluş**, kendi çelişkilerini de içinde saklıyor. Kurt **elmanın** göğsünde… Yeryüzünün ve **uzay'ı**n Amerika Birleşik Devletletleri **imparatorluğu**  mutlaka öncekiler gibi kendi içinden **çürüyüp** dağılacaktır. Bunlar **soğuk** savaşın en hızlı günlerine **Yahudi** kökenli Matekamatikçi **Herman Khan**’ın ağzından  bir **nükleer** saldırıda dünya gezegenini ikiye, üçe **beşe** ayırmayı düşünmüştü.

**İnsanoğlu** buna izin verecek midir ? İş bir yerde **dibe** vuracaktır. Roma’lıların “**Pakta Romana**”sını Afrikada zuhur eden zenci **Anibal** birkaç yılda yerle bir etmişti. Şimdi “**Amerikan Pakta**”sına karşı **bin Ladin** aynı hizmete taliptir. Neye yarar ki önceki şerefli bir **askerdi,** şimdiki **dağ faresi terörist**. Ya “**terörist**” jenetik mutasyona uğrayarak bizimki gibi **legallik** kazanacak, yahut **Amerika** kendini kurtarmak için **eşkiyalıktan** vaz geçecek. **Barış** yolunda **savaş** yerine, paraları döküp **insanları** doyuracak. 

Uçsuz bucaksız **kainatın** içinde şu ufacık **gezegeni** birkaç kendini bilmez **çarçur** ediyor.. “Dünya’ya **ziyan** oluyor” Bindiği dalı kesen **İnsanoğlu**’nun  en büyük **savaşı** kendinle. Savaş Amerika’da **Irak'**ta Afganistan’da değildir. Savaş **insanların** içinde. Kendi nefsiyle **barışık** olmayan bir **insan nesli**, evrensel **barışa** nasıl ulaşsın ?  Belki **gelecek** bir başka nesille…  Sabırla **Bekleyeceğiz**.
