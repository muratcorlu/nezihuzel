---
title: "Eflatun,Aristo,Mısrî"
date: "2009-03-08"
categories: 
  - "dervish"
---

_![](/uploads/image/LIMNI2.jpg)_

_"Malatyalı ünlü şair ve mutasavvıf Niyazi-i Mısri’nin türbe ve dergâhını ziyaret etmek üzere Yunanistan'ın Limni adasına gittik. Malatya Belediyesi olarak uzun bir süreden beri Niyazi-i Mısri’nin kabrini ziyaret etmek, taşınması mümkün ise Malatya’ya taşımak, değilse yerinde aslına uygun olarak restorasyonunun yapılmasını sağlamak, dünyaca ünlü bu büyük mutasavvıfı yeni nesle tanıtmak adına çalışmalar yapmak istiyorduk.  
27 Ağustos 2008 tarihinde Belediye Kültür Sanat Müdür Vekili Muhittin Turan ve adayla daha önce kültürel ilişkileri bulunan Gökçe ada Belediye Başkanı Yücel Atalay’la birlikte Limni’ye gittik. Burada gerek kabrin bulunduğu beldenin Myrina Belediye Başkanı Athanassios, gerekse komsu belde Moudros Belediye Başkanı Kostas, bizleri ilgi ile karşıladılar, makamlarında ağırladılar.  
Burada yaptığımız görüşmede Malatya’nın Türkiyenin neresinde  ve nasıl bir il olduğunu, Niyazi-i Mısri’nin kim olduğunu, Malatya’da doğan, Limni’de vefat eden ve kabri bulunan Mısri’nin hayatı ve eserleri ile bir ortak değer olarak, iki ülke arasında bir gönül köprüsü görevi üstlenebileceğini özetle anlatma imkânı bulduk. Tales gibi Eflatun gibi, Aristo gibi Yunanlı düşünce adamlarından nasıl ki bizler istifade ediyor isek, Mısri’den de pekâlâ Yunanistanın yararlanabileceğini belirttik.  
Tabii ayrıca Kayısımızı ikram ederek, tanıtımını yapmayı ihmal etmedik. Bundan çok memnun oldular, bu kalitede bir kaysıyı bu güne kadar tatmadıklarını ifade ettiler._

 _Belediye ziyaretimizin ardından, hemen yürüme mesafesinde eski bir Türk mahallesi olduğu her haliyle anlaşılan, buraya 50-60 metre mesafede adanın batısında bulunan Niyaz-i Mısri’nin türbesinin bulunduğu yere Belediye Başkanları ile birlikte gittik.Oldukça bakımsız olan türbe sanki kimseler fark etmesin diye, gerek kapısının gerekse kitabesinin bulunduğu yerler ağaçlarla örtülmüş vaziyette…Türbenin etrafı dükkan, market ve konutlarla çevrelenmiş durumda..._

_Belediye Başkanı Athanassios’ten buranın bir şahıs mülkü olduğunu mülk sahibinin türbenin hemen yanı başında bulunan süpermarketin de sahibi olan 45 yaşındaki Nikolaos Politaridis olduğunu öğrendik.Üzerinde bulunan kitabeden 1910, yani, Limninin elimizden çıktığı 1912 balkan savaşından iki yıl önce onarıldığı anlaşılıyor._

_Türbe ve dergâhın Mısri’nin vefatından sonra ilk öğrencilerinden olan Mahmut Efendi tarafından 1694–1733 yılları arasında yaptırıldığı ve ll. Abdülhamit tarafından 1886 yılında türbe tamir edilerek dergâhın genişletildiğini öğrendik.Türbenin kapısının önünde yaptığımız görüşme ve konuşmalardan anlaşılacağı gibi, buranın onarılması ve restorasyonu için myrina (mirina) Belediye Başkanından gerekli başvuruları yapacağı ve bu işin takipçisi olacağı yönünde söz aldık._

_Malatya Belediye Başkan yard. Ziya Kesriklioğlu  
_
