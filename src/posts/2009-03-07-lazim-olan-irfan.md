---
title: "lâzım olan İrfan"
date: "2009-03-07"
categories: 
  - Dervish
---

Dermân arardım **derdime** derdim bana **derman** imiş  
**Bürhân** sorardım **aslıma** aslım bana **bürhân** imiş  
  
Sağı solu gözler idim **Dost** yüzünü görsem deyû  
Ben **taşrada** arar idim ol **cân** içinde cân imiş  
  
Savm u **salât u hacc** ile sanma  **zâhid** biter işin  
**İnsân-ı kâmil** olmağa lâzım olan **irfan** imiş  
  
**Mürşid** gerekdir bildire **Hakk**'ı sana hakk'al yakîn  
Mürşidi olmayanların bildikleri **gümân** imiş  
  
İşit **Nîyâzi**'nin sözün bir lahza örtmez **Hak** yüzün   
**Hak'dan** ayan bir **nesne** yok **gözsüzlere** pünhân imiş  
                                                      **Niyazi Mısrî**  
                                                      1618-1693

_Malatya'nın Soğanlı köyünde 8 Şubat 1618'de dünyaya gelen Niyazi Mısri, Nakşibendiyye tarikatı mensubu Soğancızâde Ali Çelebi'nin oğludur. Mısrî mahlası, tahsilini Mısır'da yaptığından dolayıdır. Çeşitli medreselerde eğitim görmüş, farklı yerlerde tasavvuf bilgisini geliştirmiş ve memleketin pek çok yerinde vaazlar vererek halkı irşad etmeye çalışmıştır. Şöhreti her yana yayılan Niyazî Mısrî, Sultan IV. Mehmet tarafından Lehistan seferine davet olunmuştur. Osmanlı sultanı tarafından sürgüne gönderildiği Limni adasında 1693 (H.1105) senesinde bir Çarşamba günü, kuşluk vakti vefat etmiştir. Türbesi aynı adada ziyaretgahtır. (Vikipedi)_
