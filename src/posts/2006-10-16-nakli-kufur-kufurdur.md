---
title: "Bu Nasıl Papalık ?"
date: "2006-10-16"
categories: 
  - "bas-yazi"
---

![papessa.jpg](/uploads/2006/10/papessa.kucukresim.jpg)  

Bir adam, bir başkasının   ettiği **küfrü** tekrarlarsa kendisi **küfür** etmiş sayılmazmış. Bir Türk Atasözü "**nakli küfür küfür değildir**" diyor... Bence **küfürdür**. Küfrün ta kendisidir. **Küfrü** nakleden de **küfür** eden kadar suçludur. İnsan durup dururken Neden **küfür nakleder ki ?** kendisi de o **küfre** iştirak etmiyorsa acaba neden **naklediyor** ? Elbette iştirak ediyor ve onun için **naklediyor**... Doğrudan doğruya **küfür** etmeye cesareti bulunmayan hallerde araya birisini koyarak **küfür** ediyor. Eskiler "**nakli küfür küfür değildir**" derken hiç sormamışlar "acaba **küfür** nakleden neden bu işe **bulaşıyor ?** "

Papa diyor ki "ben asla **İslama saldırmak** niyetinde değilim, **Müslümanları** severim, kitaplarını sayarım " saldıran ben **değilim**, Bizans İmparatoru **II. Manuel Komnenos'tur**...

İlahi Papa hazretleri, sen durup dururken **yedi yüz yıl** önce yaşamış bir **saldırganın** lafını nereden bulup çıkardın ? **Amacın** neydi ? O günden bu güne geçen **yüzyıllar içinde** hiç mi İslamı **öğen** yoktu da **söveni** arayıp buldun. Sana kim inansın **Papa hazretleri** ? Bu kadar  **trişkadan** savunma olur mu ? koskoca **Papa'sın**, yaramaz çocuklar gibi **"taşı ben atmadım** **o attı..."** diye kendini temize çıkarmaya çalışıyorsun ? **Bu nasıl papalık ?**

Biz küçükken İstanbul'da **Karaköy'd**e Yüksek kaldırım'ın **Beyoğlu** tarafında "**Papa Jorj"** isimli bir **müzik mağazası** vardı. Oldukça meşhurdu. **İstanbul'**un tüm müzik camiası **Papa Jorj'u** tanır müziğe meraklı insanlar onun **dükkanına** dolardı. Biz çocuklar para buldukça gider **Papa Jorj'dan** ağız mızıkası. **Mandolin**,  flüt falan alırdık....

**Papa Jorj** yıllar önce piyasadan çekilerek **İstanbul** şehrinin tarihine karıştı... Acaba diyorum o **Papa** bu **Papa'**dan daha mı hayırlıydı ? Hiç olmazsa **müzik aracılığıyla** insanların gönlüne **ferahlık** verirdi. Şimdiki yüzlerce yıllık **kinleri**, tozunu silip piyasaya sürüyor...

Bu **Papa'nın** derdi nedir ? **İslam'a** saldırmaktan öte bir maksadı varsa ? bilmem ama **İslam'a** saldırmak **Papa'lar** için yeni bir şey değildir. Ayrıca onlar için **kutsal** bir görevdir. Bu görev **İlk Haçlı** seferlerinden bu yana   **bin yıldan beri** devam ediyor. **Avrupa'**nın **kutsal** tarihinde bir **"kara leke**" gibi kıyamete kadar kalacak olan **bu olayın** adı bu tarafta **"Haçlı seferleri**" karşı tarafta "**Kudüs yollarında feda-i can eden Hacılar**"dır. **Şovalyelerin** güdümünde **Batı Anadolu'da** görülen ilk **hıristiyan** sivillerin sırtlarında **bezden dikili** haçlar bulunduğu için onları ilk karşılayan **Selçuk Türkleri** isimlerini **"Haçlılar**" diye koymuşlar. Doğu'ya giden   **Şövalye**'lerin Batı tarihlerindeki isimleri ise **"Hacılar**" dır. Amaçları **Kudüs'ü** Müslümanlardan kurtarmak bu yolda **can vererek** cennete girmekti.

İsa **Ruhullah** aleyhisselam'ın   "**Nübüvvet"** sıfatını inkâr ederek, 330'da **Kral Konstantinin** topladığı **İznik Konsilinden** kalma çetrefil bir **"üçleme"** inancına bürünen ve şanlı bir **peygambere**, hatta kendi rızasından da öte **"uluhiyyet**" isnat ederek onun   **dinini bozan** **Papa'nın** "kilise" sistemi, **Haçlı seferlerinin** tarihsel taşaronudur.

Bu bir din değildir, "**kilise kumpanyası**"dır. Kilise **"Roma İmparatorların**" zorunlu doğumhanesinde **yeryüzüne** gözünü açmış, **Haçlı** seferlerinin **kanlı beşiğinde** çocukluğunu yaşamış. **Ortaçağ'ın** koyu karanlık korku **paranoyasında** delikanlılığa ulaşmıştı. Şimdi **olgunluk** çağını yaşamaktadır. Tüm varlığını **İslama** karşı geliştiren bu sistemin bu gün başında bulunan **Papa hazretleri**, elbette yüzlerce yıllık **görevine** başarı ile devam edecektir...Neden kızıyoruz ki ?

Anlamıyorum, neden bazı **Müslüman** ileri gelenleri **Papa** ile alel acele **diyaloğa** girmeye koşuşuyorlar ? Ona cevap  **yetiştirmeye** çalışıyorlar. **Müslümanların** **Papa**'ya söyleyecekleri hiç bir şey **yoktur.** Onların konumları **farklıdır**. Arada ilişki yok... **Papa** bir din adamı değildir ki... **İsa Peygamber**'in adını kullanan **"Kilise**" isimli bol paralı bir teşkilatın başıdır. İnanmış, değerli saf **Hırıstiyanları** kandırıyorlar. Bâri **Müslümanlar** oyuna gelmese...
