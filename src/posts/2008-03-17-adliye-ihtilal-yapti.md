---
title: "Adliye ihtilâl yaptı"
date: "2008-03-17"
categories: 
  - "gunun-cilesi"
---

Neredeyse **ülke** insanlarının yarısından **oy** alarak iktidara gelmiş bir **siyasi partiyi** kapatmaya kalkışmak ve **yönetici** kadrosuna **siyaset yasağı** istemek bir **ihtilâl** alâmetidir. Bunu ancak **silahlı** bir hükümet **darbesi** başarabilir.

**Türkiye** tarihinde iki defa **yönetime** el koyan **ordu** şimdi bu görevini **adliyey**e bırakmış görünüyor. Başsavcının **AKP** için düzenlediği iddianame bir **ihtilâl** beyannamesidir. **Hükümet** devirmek sırası askerlerden sonra şimdi **adliyeye** gelmiştir. **Askerler** çeşitli post modern **davranışlarla** adını koymadan **ihtilal** yapmayı öğrenmişlerdi, şimdi **hakimler** de öğrenecek ?

Kendilerine **siyaset yasağı** istenen kişilerden biri **Cumhurbaşkanı**, diğer **Başbakandır**. Eğer bu gerçekleşirse **alınacak karar** dünya tarihinde **ilk** olacaktır. O zaman **insanlar** soracaktır: acaba neden vaktiyle **Cengiz hanı** veya **Yavuz Sultan Selim**’i bir **kadı** veya **kazasker**, yerinden etmedi ? **George Washington**’un görevine  bir **İngiliz savcısı** veya Kızılderili reisi **Oturan Öküz** müdahale etmedi… Düşünmek bile insana **yorgunluk** veriyor. Rahmetli **İsmet İnönü'nün** değimiyle:  Hadi canım **sen de…**  

Aslında her ikisi de **görev** yapıyorlar. **Başbakan** da görevini yapıyor, **Başsavcı** da… ancak **Başbakan’**ın görevi **halk** tarafından verilmiş, **Başsavcı**’nın görevi **Devlet** tarafından. Bu iki görevin böylesine **karşı karşıya** gelişine bakınız siz… Bu olayda **tarihsel** bir yanlışlık var.

Demokrasi, **yönetim**, hukuk, **adalet**, sandık **seçim** parti, hepsi bir **yana,** bu fevkalade **tehlikeli** oyun bir yana... **Halkla devlet** karşı karşıya… Bunun sonu **fenadır**. Böyle iki başlı **devlet** olmaz. Buna bir **çare** bulmalı… Ayrıca başlar birbirini **yemeye** hazırlanıyor.  **Rejimler** yalpalamaya başladığında ortaya çıkan **sosyal bir olgudur** bu… **Rejimi** ve **sistemi** ayakta tutan **kurumlar** önce birbirine **soğuklaşır**, yaşlanmış bir **vücudun** organları gibi biri diğerinin **görevine** karışmaya başlar, sonra biri, **varlığını**, diğerinin **yokluğuna** bağlar. Eline kuvvet geçiren diğerini tarihten **silmeye** and içer… Tüm **denge** altüst olur **kamu** yönetiminde sonu belirsiz bir **kaos** başlar.

Bunun en yakın **örnekleri** dağılan **Yugoslavya** ve **Ruanda**’da görülmüştür. Ancak **Etnik** farkların **derin** yaşanmadığı toplumlarda bu **sosyo-politik** olayın daha yavaş **geliştiği** gözlenmektedir. Her şekilde **Rabbim** muhafaza buyursun. **Halkın** Devletle karşı karşıya gelmesinin bu **topraklarda** sayısız örnekleri vardır. Bu bir **Devlet** ve **yönetim** krizidir ki **tedavisi** olanaksızdır.

**Anadolu** **Selçuk Devleti**, kasım 1239 **Malya ovası savaşında,** dört bin kişinin **kellesini** aldığında, onlar o **Devletin** aslî unsuru olan **Türkmenlerdi**. Ayrıca  **2.Gıyaseddin’**in 70 bin kişilik **toplama** ordusunda paralı **Fran**k askerleri de vardı. **Sultan** kendi **yurttaşlarını** bu askerlere **kırdırmış** sonra hepsine **keseler dolusu** altın dağıtmıştı. O altınları daha önce **kendi halkına** harcasaydı belki de **Malya Savaşı** olmayacaktı, neye yarar ki iş çığrından çıkmış ve **Sultan**'la halkın arası öylesine açılmıştı ki, öyle altınla **parayla pulla** kapanacak gibi görünmüyordu.

**Malya ovası savaşı** düzenli bir **savaş** değildi. **Selçuk Devleti** bu savaşta **kadın erkek, çoluk çocuk** kendi halkıyla savaşmıştı. Devletler **çökeceğe** yakın kendi **halkları** ile savaşırlar. Olay **Anadolu** **Selçuk** devletinin sonu oldu. **Osmanlı Devleti** iki yüz yıl süren  **Celâlî İsyanlarında** kendi halkının **cesetlerini** kuyulara doldurdu. Bunu yapan **general** tarihe kuyucu **Murat Paşa** adıyla yazıldı. Ne yazık ki dağılan bu **iki devletin** orduları en son **zaferlerini** kendi halklarına karşı kazandılar.

Silahın **namlusu** yön şaşırdı mı, kendi **halkına** döner. Tek tek **insanlar** gibi devletlerin de **şaşkınlığa** düştükleri devirler oluyor, **Nazi Almanya**’sı veya  Komünist **Rusya** gibi… Her ikisi de **tarihten** silindiler. Bunların var oldukları zamanda kendilerine “**dur��?** diyen olmadığı için **sonuçlar** daha da **yıkıcı** olmuştur.  **İnsanoğu** eninde sonunda doğru **yolu** buluyor, işlerin kendi **kurallarını** gözetmede her zaman **yarar** vardır.

İnsanların **şaşırmasının** sonuçları sınırlı, **Devletler** şaşırmasın, o zaman **mel’anetin** hangi buyutlara kadar **uzayacağını** kestirmek zordur. Gün **düşünme** günüdür**.**.
