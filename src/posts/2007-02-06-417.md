---
title: "Kültürel ihanet Tablosu"
date: "2007-02-06"
categories: 
  - "destur"
---

Nasıl **elin vardı** da o yazıyı yazdın ? için **titremedi** mi ? vicdanın **sızlamadı** mı ? Sende hiç mi **gurur, kibir, asalet, onur, yücelik, vakar** yok ? Kanın **kuru** mu senin ? İçin **boş** mu ? **Neslin kesik, sülbün hâtâlı mı ? Kişilik özürlü** müsün ? Sen nesin **Allah** aşkına, kimsin ? Kimlerdensin ? **nerelisin** ? Buraya **nasıl** geldin ? **Hakk** layiğini versin, nasıl **ele geçirdin** o gazetenin o **köşesini** ? Sana kim verdi **o yeri**, kim sundu   o **yetkileri** , hiç mi **utanman** yok... ?   Sakın ola ki **Türk ve Müslüman** olduğunu anlatmayasın, Müslüman'da **vecd**, Türk'te **vakar** olur...Sende bütün bunlar   **patlak araba** lastiğinin içindeki **hava** gibi uçup gitmiş...

Senin izlediğin o **gösterileri** ben de izledim... Yıllarca **hırsımdan** ağladım, durdum. **Okunmaz** gazetelerde   yazdım, çizdim. **Dolmaz** salonlarda, lokallerde **konferans** verdim. Becerebildiğim kadar, **ulaşabildiğim** kadar... ülkemin **insanına** faciayı **anlatmaya** çalıştım. Müslümanları **İberya**'dan silen hırsız **Aragon baronlarının** dört yüz yıldan bu yana **İspanya**'nın hemen her yöresinde düzenledikleri "**Müslüman**" katliamına dair festivalleri buradaki **Müslümanlara ve Türklere** anlatmaya çalıştım. Neye yarar ki **Türkiye**'yi damardan   ilgilendiren konular en zor **Türklere** anlatılıyor. Garip bir **savunma kalkanı** kurup sizi dinlemiyorlar...

**İspanya**'da Valencia'daki festivali gidip izlemişsin, bu alanda **Yarımada**'nın en rezil festivaline katılmak **şerefine** (!) ulaşmışsın. 1627 yılından beri her sene tekrarlanan **Festival** gereği **Kasabanın** orta yerine kurulan kaleyi **Müslüman**'ların nasıl savunduğunu ve sonra **Hırıstiyan**'ların nasıl **ele geçirdiğini** anlatan **sembolik**, teatral oyunu seyretmişsin, büyük olasılıkla zaferi kazanan **Hırıstiyanları** canı gönülden **alkışlamışsın**, yenilen **Müslüman ve Türklere** lanetler yağdırmışsın sonra bütün bunları bir kenara itip **Türk rolü oynayan** İspanyolları **meth** etmeye koyulmuşsun, adamların **karşı taraf** kılığına girmedeki istek ve başarılarından **Türkiye**'ye ve **Türkler**'e gurur payı çıkarmaya çalışıyorsun... sen **aptal** mısın ? Ya onların **Hırıstiyanlar** karşısındaki sözde yenilgilerinden **kişiliğin** zarar görmüyor mu ? Görmüyorsa bu ülkenin en çok **okunan** bir gazetesinde bu **halkın** karşısına çıkıp böylesine **hakaretli** bir tavır takınma **cesaretini** nereden buluyorsun...?

İkimiz de **olaya** uzaktan baktık, ben atalarımın **ruhu** ile baktım sen İspanyol **ruhunu** kullandın, veya **hiçbir** şey... Ben kızdım, **ağladım**, sen **hiçbir** şey... Hadiseyi en **gereksiz** yerinden yakalayıp bize **anlatmaya** çalışıyorsun. Yazının ufacık bir yerinde "**Hırıstiyanların Müslümanları ve Türkleri**" yendiğini söyleyip   **geçip gidiyorsun**, için **titremiyor**, kimse de dikkat etmiyor, hiç **utanmıyorsun**. Olayın **bütününden** hiçbir ders çıkaramıyorsun, **yeteneğin yok**, ruhun işe **ısınmamış**, ısınmaya da   **yeteneğin** olmadığı belli... Ne **İspanya**'nın **Müslüman** yüzyılları, ne muhteşem **Endülüs** medeniyetinin büyük **İslam tarihi** içindeki yeri, ne **İbni Arabî**, ne **İbni Rüşt** ne **Tarık**'ın yaktığı gemiler, ne   **Poitier** savaşı, ne **Granada**'nın son günleri, ne **Elhamra**'nın "**Generaliffe**" bahçeleri, ne son **Nâsırî** hükümdarı **Baobdil,** ne kral **Ferdinand**, ne Kraliçe **İsabella**, ne noter **Blas İnfante**, ne şu, ne bu, **zavallı** adam... hiçbir şey öğrenmemişsin ki... **Bilgisizlik talihsizliktir**. Bu bir **kültürel ihanet** tablosudur, bu tutumun başı **cahillik** sonu ihanettir. Cahilin **kaderi** kötüdür... Cahilin cezası **cehlin** devamıdır... Bırak kendi **mayasını** yalasın dursun, bir gün **nasılsa** yok olur...Yazı **yazmaya** kalkıyorsun ya, keşke gidip **Hırıstiyanlar**'la beraber sembolik **İslam kalesine** saldırsaydın...

**Anadolu** yarımadasında yaşıyan her **Türk ve Müslüman** dört yüz yıl öncesine kadar **İberya yarımadasında** neler olduğunu öğrenmelidir. Bu bilgi insanımızın **kendi geçmişi** ve **geleceğini** ilgilendirir...**Müslümanlar** **İspanya**'ya çıkarak iki asır içinde **Poitiers** savaşına kadar **Hırıstiyan** ahaliyi Kuzeyde **Asturias** dağlarına sürdüklerinde, onlar orada **sekiz yüzyıl** beklediler. Sonra harekete geçerek "**reconquista:Yeniden fetih**" siyasal değimi ile eski topraklarını **geri** aldılar. Aynen bizim **1071 Malazgirt** savaşından sonra **Anadolu Rumluğunu** Kuzeydeki **sıcak** denizlere sürdüğümüz gibi. Destur... şimdi onlar da **orada** bekliyorlar...
