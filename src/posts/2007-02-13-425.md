---
title: "Tarihi sulandırma görevi"
date: "2007-02-13"
categories: 
  - "bas-yazi"
---

[![sultangaliyev0011.jpg](/uploads/2007/08/sultangaliyev0011.jpg)](/uploads/2007/08/sultangaliyev0011.jpg "sultangaliyev0011.jpg")[](/uploads/2007/08/sultangaliyev0011.jpg "sultangaliyev0011.jpg")

Mir Sait **Sultan Galiyev** 

Ne birinin, ne diğerinin, ne de **üçüncüsünün**, saatlerce anlatmaya çalıştıkları konuda **dişe dokunur** bilgileri var. Bir takım **dedikoduları** tarih diye, dinleyenlere **yutturma** sevdası taşıyorlar. Biri **tarihe** soyunmuş, **kaynak yoksulu** biçare bir gazeteci, diğeri uzun zaman gazete **yöneticiliği** yapmış, adının başına **rozet gibi** bir de "**Doç. Dr**." Sıfatı eklemiş bir **köhne** bilimsel... Üçüncüsü **rahmetli** olmuş...O'na dokunulmaz.

Konumuz mir **Sait Sultan Galiyev: Kazan** Tatarlarından. **Yüzyılın** başında yetişmiş. Gençliğinde, **Osmanlı**'da "**Jön Türkler**" denen siyasî grubun **Orta Asya** versiyonu. Oradaki isimleri "**Ceditçi**" Bir zamanlar **Çarlık Rusya**'sını yıkarak yerine, bu gün **Dünya sahnesinde** yer almayan   **Sovyet Sosyalist Cumhuriyetler** birliğini kuran **kadro**'nun içinde... **Rusların** arasında **Rus** olmayan tek adam. **Kazan** üniversitesinden **Lenin**'in sıra arkadaşı. **Stalin**'le sonradan tanışmış... Her üçü de yaşlı **Dünya**'ya yeni bir **nizam vermek için** yola çıkmışlar... Bakın sonra **neler** olmuş...

**Rusya**'da **Bolşevik** isimli **Rus** silahşörler **Müslümanlarla** birleşip çar **II.Nikola** ve sınıfını devirmişler. Bir **iç savaş** olmuş. Bu savaşta ideoloji olarak **Almanya'da Karl Marx'ın** çıkardığı "**Komunizm**"i benimseyen **Ruslarla,**   o ideolojiyi **dinlerinin** evrenselliğiyle **özdeş** sayan **Müslümanlar**, çar yanlısı **Kolçak** ve **Varangel** ordularına karşı birlikte **döğüşmüşler**. Savaş kazanılmış, **Rusya**, içlerinde **Müslüman Orta Asya** halklarının da bulunduğu onbeş **sosyalist** devletten oluşan büyük bir **birliğe** dönüşmüş. Ancak bu devleti kuran **Lenin**'i saf dışı ederek başa geçen gürcü asıllı **Josef Stalin**, zamanla **Rus**'tan başkasına güvenmez olmuş. 1938'den sonra başlayan ve arka arkaya gelen **etnik temizlik dalgaları** ile tarihin en vahşi devlet **terörünü** uygulamış. **Rusya**'yı kan gölüne çevirmiş. 1953'te öldüğünde **Rusya**'nın 180 milyon olması gereken **nufusunun** 167 milyon olduğu söyleniyor. **13 milyon** insan öldürmüş.

Sultan Galiyev,   birlikte **Çar**'ı devirdiği **Rus** yoldaşlarının, evrensel "**komünist**" idealini kanlı bir **sınıfsal hesaplaşmaya** ve gaddar bir **diktatörlüğe** çevireceklerini ilk farkedenlerden biri olmuş. **Ön tedbir** olarak Müslümanlardan bir **ordu** kurmuş, **İdil-Ural** alanında **Turan** adı ile bir devlet düşünmüş, bu devlet **iki yıl** yaşamış, ancak **Galiyev** en yakınlarının **ihanetine** uğramış, sonunda **Stalin**'in pençesine düşmüş**. İdeoloji** sıfırlanmış. **Sultan Galiyev** siyasal sahneden ve **Lavrenti Beria'nın** kurşunları ile 1940'ta hayattan çekilmiş.

Kırımlı **İsmail Gaspirinski**'ye kadar uzanan "**Ceditçi**" temelli **Orta Asya** siyasal akımının en güzide isimlerinden olan **Sultan Galiyev'in** siyasî mücadelesinin üç ana bölümü vardır:

1)  Çarlık **Rusya**'sının tasfiyesi, iç savaş yılları

2)  **Rusya**'da **Komünizmin** kuruluşu, **milliyetler** halk komiserliği, **Turan Devleti**

3)  **Sömürgeler enternasyonali** ve Batı uygarlığının **tenkidi.**

Birinci bölüm **başı ve sonuyla** tarih olmuş bir dönemdir. İkinci bölüm **Sultan Galiyev'in** teşkilatçılığı ve "**Milliyetler** halk komiserliği" görevi ile tüm orta **Asya Müslümanları** tarafından tanınması ve **Turan devleti** denemesidir.   Üçüncü bölüm ise **Sultan Galiyev**'in bu gün de **geçerli** olan en önemli yanıdır. Büyük adamın **kuramsal dehası**, bu bölümde kendini göstermektedir.

**Galiyev** diyor ki: "Günümüzde **Almanya**'da, **İngiltere**'de veya **Fransa**'da bir devrimle **işçi sınıfı** iktidara gelse, orada devleti ele geçiren **proleterya** gelip yine bizi sömürecektir. Zira **ham madde** kaynakları bizde... Bu yüzden dünyanın tüm **ezilen ulusları** bir "sömürgeler enternasyonali kurmalıdır..."

**Galiyev** Batı dünyasını **acımasızca eleştirirken** şunları söylüyor... "Sizin hayran olduğunuz **Newyork**'un **Şikago**'nun o muhteşem **gökdelenlerinin** altında hâlâ yıktığınız **kızılderili** evlerinin **dumanları tütüyor**... " Ve Sultan **Galiyev** bu konuda şimdiye kadar hiç kimsenin **dile getirmediği** şu gerçeği **haykırıyor**: " **Amerika**'da üç büyük medeniyeti yok ederek kendi **burjuva kültürlerini** kurdular... **Avrupa**'nın deniz eşkiyalarına **Amerika**'nın   yolunu gösteren **Christof Colomb'tur**...

**Galiyevciler** çok kısa süren **Turan devletini** yönetirken "**Bizim materyalist görüşlerimiz Marx ve Lenin'e dayanmaz biz Türk-Moğol halklarının ortak maddeci tavırlarından yola çıkıyoruz"** demişlerdi. 80'li yıllarda **Sultan Galiyev** ve **Orta Asya** hakkında çok değerli bir araşırma ortaya koyan, benim de yirmi altı yıl önce **fransızcadan** çevirdiğim eserinde yazar **Alexandr Bennigsen** buna karşı sunu söylüyor: **Cengiz Han'a** kadar uzanan bu maddeci **görüşlerden** şimdiye kadar **haberimiz** yoktu..."

İşin özü budur. Ama ne TV'de **Galiyev** hakkında program yapıp yayınlatan **Avni Özgürel** ve ne de **Doç.Dr. Halit Kakınç**'ın işin bu **yönlerinden** haberleri **olmadığı** anlaşılıyor veya **çömleğinden** beslendikleri **egemen sınıfın** sistemi zarar görmesin diye bazı konuları **kasten** saklıyorlar... **Ağa babaları   Amerika'da** otururken hiç onlara "**eşkıya**" dedirtirler mi...?

Çıkmışlar ekranlara **kellim kellim layemfa**... Malkara **Keşan**, hoppala paşam... **Bocurlunun** bocurlusu, gıcırlının gıcırlısı, **Ham hum** şaralop, **Tarihi sulandırıyorlar**... Haydi be... siz **evinize gidin.**
