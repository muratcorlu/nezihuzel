---
title: "Tut beni Fazilet"
date: "2006-12-09"
categories: 
  - "kargadan-haberler"
---

[![karga.jpg](/uploads/2006/12/karga.jpg)](/uploads/2006/12/karga.jpg "karga.jpg")

Hoca ilk **haberi** aldı, kadın **Perşembe** sabahı telefon etti. **Vapura** binmiş. **Hoca** sevindi. Yine de eski arkadaşı, **ahretlik** diyor ona... gaaak. guuuk. **Ben de** sevindim. **Fazilet** de sevindi. Hoca **telefonda** sordu:                                              

             -Araba **arıza** yaptı mı ?

               -Hayır...dedi **kadın**...

               -Gözün **aydın**...bir şey kalmadı

               -Daha **İtalya** var...

Bu gün **Cuma** yine haber yok. **Hoca**  endişeli , gaaak. Guk. **Fazilet** dedi ki:

               -Karşı   **sahile** geçmiş, artık gider...

               -Emin değilim, **denizde** fırtına çıkabilir. Gaaak. Guk. Tıss

               -**Fırtına** çıksın **istiyorsun** galiba...

               -Fazilet beni **hasta** etme, gagalarım. Gaaak. Tıssss.Takır.

Bu kadının adı **Hakikat.** Eskiden **"Catherine**" imiş. Yıllar önce **Müslüman** olmuş, **Catherine'in** son iki hecesini kaldırıp başına **"haki"** koymuşlar olmuş **Hakikat.** İki defa evlenmiş, bir **İtalyan'la** bir de **Türk'le...** meramını **anlatamamış,** Gak. Guk.**Fazilet** dedi ki :                        

                         -Kendi **bilmiyor ki** anlatsın,

                         -Dur **Fazilet** karıştırma...

**Mutlu** olamamış. Birinci evliliğinde, bir **kavga** gecesinin sabahında **Kur'anını** koltuğunu altına alıp **evden** kaçmış. Gaaak. Guk. **İkincisinde** de **Türk,** kadının   tüm paralarını **toplayıp** gitmiş...Gaaaak.

**Hakikat** hanım **hattat**... İlk **Müslüman** olduğu yıllarda   **Konya'ya** gelmiş, **Mevlânâ** türbesinin onarımlarında ve **cami** inşaatlarında çalışmış...   Bir akşam **onu** duvarlarını boyadığı bir **camide** unutmuşlar... **Kapıyı** kapayıp gitmişler, **dışarı** çıkamamış, bütün gece **soğuktan** donmuş, halılara **kilimlere** sarılmış, sabah **camiy**i açmaya gelen **müezzin** bunu    görünce - **Şeytan...şeytan**... diye bağırmış. Guuuk.Guruk.Tıss

Hakıkat hanım **Konya'**da **Mustafa Baytal** isimli yaşlı bir **ustanın** yanına girmiş. Ondan **İslam** yazısını öğrenmiş **"eskimez**" yazıda ustalaşmış.   Yazıya **resim** katmış, hem **kalem** hem **fırçayla** çalışıyor... **Figürler** yapıyor, **tablolar** çiziyor, "**olmadı baştan"ı** var... Kızınca **eserini** yok edip  **yeniden** yapıyor... **Hoca** ona geçen ramazanda **İzmit'te** ve **Adapazarı'nda** iki sergi düzenledi Gaaak. Guuk., Yerel **gazeteler** günlerce yazdı. Yazı satıp **para** kazandılar. O parayla **Aygaz tüpü** alındı. Komşu **kızlarına** bedava **yazı dersi** verdi. Gaaak Guk. **Fazilet** yine lafa karıştı:

             -Şimdiye kadar **bunları** neden anlatmadın ?

             -Kadın iyi ama **huysuz**, Hoca sıkıldı, **kadınla uğraşırken** marifetine sıra gelmedi...

**Hakikat** Hanım'ın **Güney Fransa'da** dört hektar bir **çifliği** var... Çiftliğinde bir **kedisi** var, adı **"Paşa",** **Hoca** ile bir gece evde **salep** içerken **Hanım** ağlamaya başladı. **Hoca** dedi ki: "**kediyi** hatırladı, bu **yakında** gider..." Öyle oldu. **Hakikat** henüz vizesi bitmeden bir sabah **Opel Corsa'sına** binip gitti... Üst tarafını biliyorsun **Fazilet**, beni yorma... **gagam** yoruldu...

               -Şimdi **çiftliğe** mi gidiyor ?

               -Ne gezer çiflikte **kiracı** var.... **keçi** besliyor, Adı **Fred**, o da **keçileri** kaçırmış, **Hakıkat Fred'e** acıyor, **keçilerini** çok seviyor, arazinin **yarısını** ona satacak...

               -**Paşa**   ne olacak ?

               -Onu da sen **evlat** edin... **koynuna** al yat...

               -**Rezalet,**   sen de **keçileri** kaçırıyorsun galiba...

               -Olacağına bak, **Hoca,** yazı sanatı, **hattat,** camideki **şeytan**, **Paşa kedi**, kiracının **keçileri,** Opel **Corsa**'nın **difernasiyel balatası**... aaaayyy gaaaak. Gruuuk. **Bana** birşeyler oluyor... Tut beni **Fazilet...**
