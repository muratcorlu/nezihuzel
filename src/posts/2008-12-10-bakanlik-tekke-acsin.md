---
title: "Bakanlık tekke açsın"
date: "2008-12-10"
categories: 
  - "dervish"
---

[![mevlevi1.jpg](/uploads/2008/12/mevlevi1.jpg)](/uploads/2008/12/mevlevi1.jpg "mevlevi1.jpg")[](/uploads/2008/12/mevlevi.jpg "mevlevi.jpg")

Kültür Bakanlığının “**Mevlevî gösterilerini**” düzene sokmak **amacı** ile yayınladığı genelgede bir **delik** var… Bu delikten **hava** kaçıyor. Bu yüzden **genelge** hafifliyor ve ağırlığını kaybediyor. **Genelge** ciddiyetinden fire veriyor. **Konuya** yakınlık duyan kişilerin **kırık** kalplerine doğru uzanan bu **delik** giderek büyür ve onarılamazsa  adı geçen **genelge** amacına ulaşamayacaktır. Bu **genelge** ile düzeltilmek istenen **düzen** daha da bozulacaktır.

**Genelgeyi** hazırlayanların konudan **habersiz** olduğu izlenimini veren bu genelgedeki **çatlak** iki kelimeden ibarettir ve  tek bir cümledir: “**Mevlevî Müzikleri**…” Bu cümle yanlıştır. Böyle bir **tanım**, ne yedi asırlık **Mevlevî Edebiyatında**, ne altı asırlık **Mevlevî Müziği repertuvarında**, ne  **Mevlevî** menakıbında ne de çağdaş **Mevlevî literatüründe** vardır. Hiçbir anlam ifade etmeyen bu iki cümle **Türk** ve **Türkiye kültürünün** tüm elemanlarını tanımlayıp korumak ve gelecek **nesillere** aktarmak amacı ile kurulmuş bulunan **Kültür Bakanlığına** yakışmamaktadır.

Bu genelgede bu cümle “**Mevlevî Müzikleri**…” değil “**Mevlevî Müziği**” olarak yer almalıydı. Çünkü elde bulunan **müzik türü** çoğul değil tekildir. Yani “**Mevlevî Müziği**”dir. Bu müziğin 14. yüzyıldan itibaren verdiği ürünlere de “**Mevlevî Âyinleri”** denir. “**Âyin**” teknik bir terimdir. **Kiliselerde** icra olunan ve “**Âyin-i Ruhânî**” denen müzikle **ilgisi** olmayan bu terim **Mevlevî Müziği** bestekarları tarafından öteden beri kullanılmıştır. **Halen** de kullanılmaktadır. Anlaşıldığına göre, belki de **genelgeyi** hazırlayanlar "**âyin**" kelimesini, gereksiz bir **gayretkeşlik** eseri olarak az çok **tehlikeli** bulup onun yerine "**müzikler**" demeyi tercih etmişlerdir.

**Mevlevî** Âyinlerinin notaları  ilk defa **1936** ve **38** yılları arasında **İstanbul’**da bu gün mevcut olmayan ve eski adı “**Dar ül Elhan**” olan **Belediye Konservatuvarında** üç kişilik bir hey’et tarafından **tesbit** edilerek yayınlanmış ve bu **kaynak** günümüze kadar tek kalmıştır. Daha sonra **Konya Turizm Derneğinin** yaptığı yayın, çeşitli yönde büyük hatalarla dolu olduğu için **kullanılamaz** durumdadır. **Konya Mevlânâ İhtifallerinin** başladığı 50’li yıllardan bu zamana kadar yapılan birkaç münferit çalışmanın dışında **Mevlevî Âyinlerinin** topluca **notası** yayınlanmamıştır.

**Mevlevî Âyinleri** belirli bir formda **Hz. Mevlânâ’**nın veya diğer tanınmış **Mevlevî** büyüklerinin şiirlerinden seçilen **güftelerle** ve bir **makamla** bestelenir. **Âyinlerde** makam geçkileri sık sık görülür. **Sema**’ ile birlikte **bir saat** kadar sürer. **Dört** ayrı bölümdür. Her bölümde **ritm** değişir ve **sema**’ edenler bu **ritm** değişikliği ile bölümlerin arasını f**ark** ederek biten bölümden **hemen sonra** başlayan diğer bölümde **sema’**a devam ederler veya **geri çekilerek** yeni bir **bölümün** başlamasını beklerler. Bölümlere  **“selam**” denir. Bir **Mevlevî Âyini** böylece “**dört**” selamdır. Her birinin ayrı **tasavvufî** anlam ve ifadeleri olan bu **selamlar** tam olarak okunup çalınmadan klasik **Mevlevî Âyini** yapılmış olmaz.

   **[![fahreddin_dede_.jpg](/uploads/2008/12/fahreddin_dede_.jpg)](/uploads/2008/12/fahreddin_dede_.jpg "fahreddin_dede_.jpg") [![rm.jpg](/uploads/2008/12/rm.jpg)](/uploads/2008/12/rm.jpg "rm.jpg")  Yeryüzünde** bir eşi daha olmayan bu **müzik** ve **sema** , **Hak aşığı** bir şairin sözlerinin yine **Hak aşığı** bir bestekar tarafından **nağmelerle** süslenmesi ve yine o **kutlu yolda** yetişmiş dervişlerin **hareketlerinin** birleşmesinden doğmuş bir **nur topudur**. Bunun yaklaşık bir örneğine **Hint Katakali’**sinde ve **Endonezya “Ramayana**” danslarında rastlanmaktadır.

**Mevlevi Müziğinin** en verimli bestekarı yine her alanda olduğu gibi büyük “**Dede**”dir. **İstanbul’**da **Yenikapı Mevlevîhânesi'**nde Kütahyalı şeyh **Ali Nutkî Dede’**ye intisaplı bir **Mevlevî Dervişi** olan  **Hammamîzade İsmail Dede Efendi** bestelediği yedi ayinle **Mevlevî Müziğinde** ulaşılmaz bir derece kazanmıştır.

**Dede**’nin  “**Sabâ âyini**”nin **1824** baharında **Eyyüb Bahariye** **Mevlevihâne**'sindeki ilk icrası sırasında 32. **Osmanlı Hükümdarı II. Mahmut** hasta olduğu halde yatağından kalmış ve **dokuz atlı** saltanat arabası ile **Mevlevîhâne'**ye gelip kendisini etekleyen **Dede**’ye : “**Dede senin âyinini dinlemeden edemedim…”** demişti. **TC Kültür Bakanı** acaba “**Saba Âyini”**nin varlığından haberdar mıdır ?

Bakanlık genelgede “**Mevlevi Müzikleri**” çalınmadan **sema**'a yapılamayacağını ve âyin ve **sema'**ın her yerde yapılmaması **gerektiğini** söylüyor… O zaman açın **Mevlevî tekkelerini** de adam gibi âyin yapalım. 84 yıldır neden **yasak** edersiniz ki ? Bu genelge **tekkeleri** kapayan 677 sayılı **inkilap** kanununun ruhuna, **bedenine** ve lafzına  aykırıdır. Varlığını reddedettiği bir **kuruluşun** işlevini **devlet** nasıl düzenlemeye kalkar ki ? **Savcılar kültür bakanlığına** dâvâ açsın…

Ya savcı **dâvâ açsın**, ya da bakanlık **tekke açsın**…
