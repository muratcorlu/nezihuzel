---
title: "Kalbin sesidir kudüm"
date: "2009-12-05"
categories: 
  - Dervish
---

_![](/uploads/image/Kudum.jpg)_

_Facebook’ta **“kudüm**”le ilgili bir **tartışmaya** rastladım. Bir vatandaş rahmetli **Mes’ut Cemil’**den söz ederek “bazı eserlerde **kudüm** vurdurur, bazılarında **vurdurmazdı**” demiş. Bildiğim ve **yaşadığım** bazı gerçekleri **sizlerle** paylaşma  **uğruna** bu **tartışmaya** katılma gereğini duyarak şu **yorumu** yazdım. Arzediyorum:_

**"Klasik** fasıllarda **daire, tef** ve **fiske** tefi var... Eskiden **kudüm** yok. Kudüm sadece üç **çeşitli** isim altında: Mevlevihanelerde; "**çifte nekkare**" adıyle Mehter'de ve "**çifte nara**" adıyla folklor'da  var. **Korolar** geldiğinde kullanalım demişler, **tartışma** bitmemiş. **Ali Rıfat Çağatay** işgalde **Kadıköy**'de **Opera** sinemasında ilk defa **sopa** ile yönettiği **koroda** kullanmamış, **Mes'ut** bey "**ünison korosunu**" kurduğunda bir ara **dener** gibi olmuş, sonra **vazgeçmiş**, dolayısıyle "bazı eserlerde **vurdurdu**, bazılarında **vurdurmazdı"** savı geçerli değil. Bir ara kararsız kalmış, sonra icra'da istediği **nüans** ve **reliefleri** rahatça verebilmek için **büsbütün** kaldırmış.  
  
  **![](/uploads/image/munir_nurettin_selcuk.jpg)  Münir Nureddin Selçuk** 1967 yılında, **İstanbul Belediye Konservatuvarı'**nın **Şan sineması'nda** düzenlediği **"İcra hey'eti konserleri'**ne beni **kudümzen** olarak  çağırdığında **tereddütlüydüm**. Onun da **nüans** derdinden kurtulamayıp **kudüm zevkini** iki paralık edeceğinden **korkmuştum**, sonunda **israra** dayanamayıp gittim. O yıllarda başka **kudümzen** yoktu. Bu olaydan hemen sonra Dr. **Nevzat Atlığ** bey beni **defalarca** çağırdı, gitmedim. **Darıldı**. Sonra **vaz** geçti. **Münir** beyin **icra tarzına** zar zor yakışacak benim **Mevlevi kökenli** akıcı kudüm **vuruş tarzım**, **Nevzat bey**'in sonu gelmez "**dur-kalk'** larına nasıl uyacaktı ? Bu **laf** çok uzar... İyisi mi kısa kesmeli.   
  
Son söz şu... **Klasik musikimizi,** son yüz elli yılda uğradığı **batı cereyanları** ve sosyal **farklılık**  dolayısıyle, artık kendi **dinamik iç yapısına** uygun, gereği gibi "**maestro**" bir ritmle **icra** etmek ve bu **evrensel** san'at **dalının** böylece **asaletini** korumak imkansızdır. **"İcra**" geleneği **çöken** her **müzik türü** boşlukta **kaybolur** gider. Bu yüzden bize **şu anda** dinletilen K**lasik Türk Musikisi** tahammül edilmez bir **sıkıntı** ve ruh karartan mıymıntılı **iniltilerden** ibarettir. **Aslı kaybolmuştur.** Saygılar sunarım."

_Nezih Bey; îzâhınıza teşekkür ederim. Mes'ûd Bey'in "ba'zı icrâlarda kudüm vurdururdu, ba'zılarında vurdurmazdı" şeklinde söylediğim söz sav değil, elimizdeki pek çok kayıda istinâden yaptığım bir tesbitti. Zannederim, siz de aynı tesbîti yapıyor fakat; önceleri vâr olan kudüm kullandırma tavrını bahsettiğiniz sebeplerden dolayı terkettiğini ifâde ediyorsunuz ki, doğrudur...Hürmet ve muhabbetle._
