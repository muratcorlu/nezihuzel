---
title: "Kahraman  Ölüm  tüccarları"
date: "2009-11-15"
categories: 
  - Destur
---

![](../uploads/image/mihail-kalasnikof.jpg)  
Mihail Kalaşnikov ve AK-47 Kalaşnikov'u

Rusya’nın **sanayi bürokrasisinden** gelme 44 yaşında genç devlet başkanı **Dimitri Medvedev** **Kalaşnikov** silahının mucidi **Mihail Kalaşnikov’**a **Rusya**’nın en büyük **devlet** nişanını vererek **90 yaşındaki** mucid’i **Rusya**’nın ulusal **kahramanı** ilan etti. 

**Medvedev** bu _amaçla_ yapılan törende **Kaleşnikov** için şunları söyledi : “_Rus Silahlarını dünyanın en iyi markalarından biri durumuna getirdiniz. Kalaşnikov sözcüğü, en iyi bilinen Rusça sözcüklerden biri. Bu da tesadüfi değil. Sizin muhteşem çalışmanız ulusal gelişmeye katkı sunuyor. Siz, eski Sovyetler Birliği’nde, Rusya’da ve dünyanın birçok ülkesinde onlarca yıldır kullanılan olağanüstü bir silah dizayn ettiniz" İnsanların saygısı ve sevgisi de sizin ödülünüz oldu."_

Bu konuşmaya karşılık **Kalaşnikov**  “_Rusya, yeni silahlar yapmayı sürdürecek. Halkın barışçıl yaşamını korumayı sürdürecek. Ben bu silahı ülkemi korumak için dizayn ettim_” dedi.  Rusya Başkanı **Vladimir Putin** ise yayımladığı mesajında, Kalaşnikov’un 90. doğum yıldönümü kutlayarak, "_Siz, dünyaca tanınan silah tasarımcısı ve gerçek bir efsane kişiliksiniz. Sizin yorulmak bilmeyen çalışmanız, sınırsız enerjiniz ve mühendislik yeteneğiniz hala birçok ülkede kullanılan çok sayıda silahı üretmenizi sağladı. Kalaşnikov adlı silahınız 20. yüzyılın en büyük buluşlarından biri olarak anılıyor"_ dedi.  
  
**1947’**de **Rusya** tarafından üretimine başlanan silahı tasarlayan **Kalaşnikof,** birkaç yıl önce kendisi ile yapılan bir röportajda AK-47’nin gerilla grupları tarafından kullanılmasının kendisini üzdüğünü belirtmişti. Kaleşnikof, “_İnsanlar bana, icat ettiğim silah pek çok kişiyi öldürürken nasıl uyuyabildiğimi soruyor. Ben de onlara çok derin uyuduğumu söylüyorum. Çünkü suçlanacak kişi silahları kullanmadan çözüme varamayan politikacılardır. Ben her zaman ülkemi yabancılardan korumak için çalıştım ve bunun için silah tasarladım”_ dedi.

**Mihail Kalaşnikof** II. Dünya **Savaşı** sırasında yaralanmasının ardından, **tedavi** gördüğü hastanede adını taşıyan **silahı** tasarlamıştı. Ancak silahın **küresel** bir ölüm makinesine dönüşeceğini **tahmin** edemedi. pişmanlık duyan **Rus general**, “Keşke bu silah yerine, **çim biçme** makinasını icat etseydim” demişti.  
  
![](../uploads/image/Sirmaxim.jpg)  
Hıram ve makinalı tüfeği

İngilizlerin 2 eylül 1898’de **Umm Durman** savaşında kullandıkları dünyanın ilk **makinelı tüfeği** bir Amerikan yahudisi olan **Hıram Maxim’**in icadıdır. **Maxim** 1840’ta ABD’de Sangewrville’de doğdu. Küçüklüğünden beri mekanik olan her şeye ilgi duymuştu. İlk icadı **fare** kapanıdır. **Hıram’**ın İmal ettiği kapan, **fareyi** yakaladıktan sonra yeni bir **fare** yakalamak üzere **otomatik** olarak yeniden **kuruluyordu**. İleri yaşlarda pek çok icadın **patentine** sahip olan **Maxim** 1881’de **Paris sergisini** gezerken bir İngiliz ona “çok para **kazanmak** istiyorsan öyle bir şey **icat** et ki, **Avrupalılar** birbirini daha kolay **boğabilsin**” demişti.

Yeni silah İlk kez **1885**'de tanıtıldı. 1891'de **İngiliz ordusunda** kullanılmaya başlanacak yaklaşık **yüz piyade** tüfeğinin ateş gücüne sahip silah, hem **Matabele** Savaşı'nda (1893-94), hem de **Güney Afrika Boer’ler** Savaşı'nda **İngiliz** ordusu tarafından kullanıldı. Şimdiki adı **Zimbabwe** olan **Matabele'**deki bir muharebede, sadece 50 İngiliz koloni askeri, 5000 **Matabele** savaşçısını dört adet **Maxim'**le püskürtmeyi başarmıştı. Bu silahı **İngilizlerden** hemen sonra ordularına dahil eden ülkeler arasında, **Avusturya, İtalya, Almanya, İsviçre ve Rusya** vardı. 1905'e gelindiğinde ise **Maxim** otomatik **makinalı tüfeği**, 19 farklı ordu ve 21 **donanma** tarafından kullanılıyordu.

**Hıram Maxim** dünyadaki tüm **güç** dengesini altüst etmiş, **ateşli silahlar** çağında yeni bir **çığır** açmıştı. Bu yeni çağda insanların artık f**areler** kadar değeri olmayacaktı. **Hıram’**ın  fare kapanı giderek “**insan kapanına**” dönüşecek ve bu kapana **sahip** olan dünyaya hükmedecekti. **Umm Durman** savaşından sonra gazeteci-teğmen **Churchill İngiltere**’ye gönderdiği mesajında “Vahşîler **medeniyetin** silahları önünde yok oldular…” cümlesini kullanmıştı. Sadece **silah dünyasında** değil, **sömürgecilik** çağında da yeni bir **çığır** açan bu savaştan sonra elindeki **müthiş silahla İngiliz imparatorluğu’**nun dünyanın geri kalan insanlarına **“vahşî**” damgası vurmasının pek de fazla **yadırganacak** tarafı yoktu.

![](../uploads/image/basil2vm8.jpg)  Dünya **silah** piyasasının gelmiş geçmiş en büyük ustası **Sir Basil Zaharof’**tur. **Muğlalı** bir rum çocuğu olan **Zaharof** dünyada ilk defa **denizaltı** imal eden İngiliz **Nordenfeldt** silah fabrikalarının ve daha sonra **Wickers** silah fabrikalarının temsilciliğini yapmıştı. **Çarpışan** taraflara aynı anda **silah** satan bu olağanüstü **adamın** mallarını satmak için ülkeleri birbirine **düşürdüğü** söylenir.

**Anadolu'**yu işgale yeltenen **Yunan or**dularını da hem para hem silah yönünden donatan **Zaharof**’tur. İsminin başındaki “**sir**” ünvanı savaşta **İngiltere**'ye yaptığı hizmetlerden dolayı zamanın **İngiliz hükümeti** tarafından verilmişti. II.**Savaş** sırasında **İngiliz ordusu** için **Wickers** makinalı tüfekleri **imal**  ederken  **ilk** mazotlu **savaş** gemileri için  **Almanlara** diğer taraftan  gizlice mazot **sattığı** öğrenilince **ünvan** geri alındı.![](../uploads/image/picture5bn5.jpg)   Zaharof'un Osmanlı'lara sattığı ilk denizaltı Çanakkale boğazında

İngilizler **Zaharof**’a **“Sir**” dediler. **Ruslar Kalaşnikov’**a “Milli **Kahraman**” dediler. **Churchill** **Sudan** savaşçılarını doğrayan **Hıra**m’in fare kapanı kökenli makinalı tüfeğine “**medeniyetin silahı**” dedi.  **Silah** icat edenler **barış** koruyucusu kesilmişler... Kahraman **silah tüccarları** demokrasi ve **barıştan** yana tavır koymakta yarış ediyorlar... ne **garip** değil mi ? **Osmanlı** da "hazır ol **savaşa** ister isen sul ü **salâh"** demişti. **Silah tüccarlarının** en yenilerinden  **Adnan Kaşıkçı** “benim sattığım silahlar **korunma** içindir” diyor. Ya saldıranlar **neyle** saldırıyor ? “**çim kesme** makinası” ile mi ? **Silah** iki şeye yarar: **savunma** bir, **saldırma** iki… Savunma **haktır,** saldırma **vahşet**, siz hangisinden y**anasınız** ?

![](../uploads/image/churchill.jpg)![](../uploads/image/adnan.jpg)  
Winston Churchill  Adnan Kaşıkçı
