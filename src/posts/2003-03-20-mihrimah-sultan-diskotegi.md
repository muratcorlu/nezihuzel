---
title: "Mihrimah Sultan Diskoteği"
date: "2003-03-20"
categories: 
  - "kargadan-haberler"
---

Muhteşem Kanuni'nin kızı Mihrimah Sultan'ın, Üsküdar'da mimar Sinan'a yaptırdığı Camiin yan duvarına bitişik Hacı Semra Özal diskotek açtı. Baş aktris Fatih Ürek. İş yeri Hacı Semra Özal'ın kızı Zeyneb'e ait. O hacı değil... Diyanete sordular – engel yok cevabı alındı... Belediye ruhsat vermişse biz karışmayız demişler... Şimdi bütün kargalar haber almak için yirmi dört saat Hacı Semra Özal'ın diskoteğinin üzerinden uçuyorlar...Gak...gak...gak... Gönderecekleri her işareti size ulaştıracağız... Karga mangasına emir verdim, cep telefonlarını açık tutacaklar, telefonu olmayan Kadıköy'de telefoncu Namıktan GPRS'li bir motorola alsın... Melih kağıtlarını doldurur, Osman saatını ayarlar.... siz değerli okuyucular Karga'lara bir şey sormak istiyorsanız lütfen o533.654.93.43'ü arayın nöbetçi kargayı bulun, hemen görevlendirin, gitsin oralarda uçsun, buğulu camların arkasından haber toplasın, yakında sarhoşlar camları kırar o zaman da kargalar içeri girebilir, daha rahat haber toplayabilirler, içerde V2 veya Antrax gazı atılmamışsa geri gelirler... Kargaların kullanabileceği cinsten gaz maskeleri yoksa birkaç gün içinde Irak sınırından aşırma kaçak maskeler İstanbul piyasasına düşecek, birer tane alıp takınsınlar... Bir zamanlar Hac farizasından döndükten sonra “Hacıyım ama viskimi içerim” diyen Semra Özal'ın diskoteğine Diyanet ve Belediye ruhsat vermiş. Üsküdar Belediye reisi özel kalem Müdürü Kemal Kahraman'dan rıca ettim, bu hafta içinde bir gece istihareye yatıp Mihrimah Sultan'a soracak... Bakalım o muhterem Sultan Kadınefendi ne cevap verir... O da diskoteğe ruhsat verirse o zaman Camii yıkar, diskoteği baş tacı ederiz... Demek ki kargalar artık bu yeryüzünde yerleşecek minare, üzerine konacak kubbe bulamayacaklar... Diskotek çatılarına yuva yapacaklar... Ihı...Ihı...Ihı...Gak... Gak...Gak...
