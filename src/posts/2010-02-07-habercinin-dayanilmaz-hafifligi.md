---
title: "Habercinin dayanılmaz hafifliği"
date: "2010-02-07"
categories: 
  - "gunun-cilesi"
---

![](/uploads/image/azer.jpg)

**Irak**’taki **mezhep** çatışmalarınına ait bir haberi okuduğu sırada **“Hazreti Ali’nin oğlu hazreti Hüseyin’in öldürüşünü anmak üzere.**. ” derken **spiker**, bu saygıdeğer isimleri öylesine ilgisiz bir **ses tonuyla** ve sıradan isimlermiş gibi söylüyordu ki, **tüylerim** ürperdi. Şaşırdım . **Kalakaldım.** Genelde İnsanlık ve **İslam**  tarihinin bu en eski **faciasından** bahsederken mes’elenin bu kadar **basite indirilmiş** görüntüsü, abd-i acizi bir anda **çıleden** çıkardı.  
  
İsimlerin başındaki **“hazret**” sözcüğü sanki o **ismin** bir parçasıydı. Herhangi bir “**saygı”** göstergesi olmak yerine “**lakap**” gibi birşeydi.. Bu kişiler hakkında hiçbir **bilgisi** olmadığı tarz ve **tavrından** anlaşılan **spiker**, haberin devamı yazılmış olsaydı “**hazret**”e endeksli ritmiyle herhalde o cinayetin baş sorumlusu **Muaviye**’ye de “**hazret**” diyecekti. Ve cümle şöyle olacaktı “**Hazreti**” Ali’nin oğlu “**Hazreti”** Hüseyin’in “**Hazreti**” Muaviye’nin oğlu “**Hazreti**” Yezit tarafından öldürülüşü **Irak** devlet başkanı **“Hazreti**” Talabani tarafından anıldı.  
  
Bir çare bulunsa da  **TV spikerlerine**, yorumcularına, yönetici ve **sahiplerine**, 1000 yıldan bu yana **İslam** dini ile yaşayan ve bu gün de **sınırlarının** içinde %98 **müslümanın** yaşadığı bir ülke olan **Türkiye’**de güdülen **İslam dini** hakkında gereken **bilgiler** verilse.. Şimdi **laik** olan bu ülkede, **Hırıstiyanlık, Yahudilik, Musevilik, Süryanilik** kadar **İslam** tarihi ve kültürü de öğretilse..  
  
Dinler artık gittikçe **“kültürleşerek**” belirli kalıplara oturuyor. Kimse **yüzyıllar** önce yaşamış **Peygamberlere,** din büyüklerine **evliya** veya azizlere eskisi kadar **değer** vermiyor. Herşeyin altının üstüne geldiği, **yiğitlerin** harman olduğu bir zamana ulaştık.. Bu zamanı yaşayan, geriye dönüp bakmayan kişilere **saygımız sonsuz**, ama onlar da bizlere **saygı** gösterseler de eski  zamanlarda yaşamış **bir din** büyüğüne en az taştan t**opraktan** yapılma bir tarihi esere gösterdikleri **ilgiye** yakın bir ilgi gösterseler.  
  
**İnsanlar** bir zaman o kişilerle **mutlu** yaşarlardı. Onların varlığı kendi **hayatları** ile eş değerdeydi. Eski zamanların İslam bilginlerinden **Molla Camî,** Halkın  “**evliya”** olduğuna inandığı kişiler hakkında yazdığı bir kitaba “n**efahat ün uns fi hadarat ün kuds**” adını koymuştu. Bu isim şu anlama geliyordu: “ **Halkın nefesleri olan kutlu kişiler**…” **Fatih** devri ulemasından **Molla cami** insan topluluklarının böyle kişilerle **nefes** aldığını söylüyordu...  
  
Bu durum değişmemiştir. Bu gün de böyle **kişiler** vardır. İşler bu gün de böyledir. O kutlu **kişiler** yine halkın içinde yaşarlar. Ancak **devirler** değişmiş. Bazıları  sırlanmıştır. İnsanların **ilgi** alanındaki değişmeler böyle kişilerin **vitrinden** çekilmesine yol açmıştır. Ancak bu durum  onlar **“yoktur”** anlamına gelmez. **Onlar**  hiç bir zaman **yok** olmadılar..  
  
Böyle kişilerin tarihten **silinmeleri** olanaksızdır. O yüzden bir **Peygamber** veya torunu yahut bir zamanlar “**aziz”** olduğuna inanılmış bir kişi **“haber diline** “düşecek olursa lütfen dikkat edilsin. Bir **peygamber** torununun şehadetinden bahsedilirken **insanoğlu**’nun bir ölçüde **kalbi** ve az da olsa **dili** titresin.  
  
Bu oykü **asırlarca** anlatıldı: Nice **şairler,** destan sahipleri, nice **edipler**, tarihçiler, yürekleri  “**şerha şerha yaralı”** insanlar nice **alevli** mısrağlarla bu dayanılmaz **acıyı**  dile getirdiler. Yüzyıllarca **dökülen** göz yaşı **Fırat’**ın, **Dicle**’nin suları gibi **aktı** gitti o topraklarda.. **Hâlâ** akıyor..  
  
Ülkemizde şu anda tüm **ruhumuzu** ele geçirmiş görünen **Tanzimat** neslinin, **Truvalı Aşil’i**n hikayesini öğrendiği kadar “**Şahı merdan Cenabı Ali**”nin ve “**Şah-ı Şehid-i Kerbelâ Mazlum Hüseyin**” in de **hikayesini** öğrenmesini tavsiye ederiz. Bir **imtihandır** kazanmalı.
