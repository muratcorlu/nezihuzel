---
title: "Kargalar Panik oldu"
date: "2009-03-03"
categories: 
  - Kargadan Haberler
---

![](../uploads/image/hopeless_(1).jpg)

\-**Rezalet** ne gördün ?  
\-Bir sürü **örtülü** kadın…  
\-Başka ?  
\-Bir de **sakallı erkek**… Gaaak guk.guruk (Hayret sesi)  
\-Başı **bağlı** mıydı ?  
\-Evet beyaz örtülü, üstünde **simit** var, dört köşeli…  
\-Ona **simit** demezler  
\-Ya ne derler ?  
\-**Egel**…  
\-Egel megel bana ne…  
\-Sonrasını **anlat**, gaaaak guuuk…  
**\-Siyah** elbiseli, kara **gözlüklü** bir kalabalık  
**\-Onlar** neymiş ?  
\-Sen  daha iyi **bilirsin** ?  
\-Koruma **ordusu**… neyse, gaaak **guuk.**

\-Başka ?  
\-Hepsi birden **göl** kenarındaki **otele** girdiler, kapıda siyah **arabadan** geçilmiyor, **katları** doldurdular, oteldeki müşteriler **dışarı** atıldı,  
\-Neden ?  
\-Yeni gelenlere **yer** açmak için…  
\-**Karşı gelen** oldu mu  ? Gaak guruk.  
\-Olmaz mı ? dinleyen kim, herkes yaka paça dışarı…  
\-Nereye gitti **atılanlar** ?  
\-Başka **otele**…gaark gurk…bu kasabada bu çeşit **otelden** çok var… **Yenisi** de yapılıyor gaaak, birkaç yıl sonra göl’ün bu **yakasına** sıra sıra bu **otellerden** dizilecek…Burası olacak **Kopakabana…**  
\-Ne çeşit **otel ?  
**\-**Fuhuş** oteli…  
\-Yine başlama ? **pis karga**, mendebur karga, **rezil** karga ?  
\-Sen söylettin, ben **t****erbiyemi** takınmaya uğraşıyorum…. **Gaaak** guuuk  
\-Hiç uğraşma, sen **terbiyesizin** tekisin ?  
\-Sen de **fitnenin** şahısın.

**Fazilet** ve **Rezalet** yine dalaşacaklarını anlayınca **tartışmayı** bıraktılar, birlikte göl kenarına uçarak koca **ağaçların** üzerine kondular ve büyük **oteli** izlemeye aldılar… Aman yarabbi bu **kargaların** gözleri en keskin **kameralardan** daha delici, **duvarları** arkasını görüyorlar… **dillerini** tutmazsalar başları **belaya** girer, öyle **şeyler** gördüler ki, bunların **göz mercekleri** bir gelişmiş **tarayıcıya** bağlansa, elde edilecek **malzeme** uluslararası **magazin** basınında kuşkusuz **Dow Jones** piyasası oluşturur.

![](../uploads/image/raven.jpg)  İkisi de **panik** oldu… **Rezalet** bir ara kendini  tutamadı, **Fazilete** bir gaga attı, onu konduğu **daldan** düşürdü, **Fazilet** zar zor denge tutturup uzaklaşmaya çalışırken **Rezalet** arkasından sesleniyordu  
\-Kimdi o **söylesene**, kimdi ?  
\-**Arap şeyhi**…sus kimseye bir şey anlatma seni o **korumalar** paramparça eder… Tüylerin **Arabistana** kadar uçar… gaaak, guuuk, **takırrr**. Tısssss…

**İki karga** yan yana hiç konuşmadan **gölün** karşı sahiline kadar uçtular, hiç **arkalarına** bakmadılar. Eğer arkalarına baksalardı, **Lut aleyhisselamın** zevcesi gibi **taş kesilip** ikisi de paaaat diye **arzın** üzerine düşerlerdi. Bu hikaye de **Sodom** ve **Gomorre** öyküsüne ilave edilirdi.
