---
title: "Ufukta Mevlânâ aranıyor"
date: "2006-12-17"
categories: 
  - Dervish
---

**![mev1.bmp](/uploads/2007/10/mev1.bmp)**

**Mevlânâ**   demek istiyor ki : "uzun lafın **kısası**, beni **anlamak** istiyorsan, **ismim** geçtiği zaman **kalbin** titrerse anlamışsın..." demektir. Aynı **yönde** bir sözü daha var: "**Ben ol da** bil..." Yâni efendim, **kalbin** titrerse yaşadın... **Kalbin titredi** mi, **Mevlânâ'yı** da bildin, **kendini** de **Rabbini** de... İşte bu. **Tasavvufun** da özü bu, **dinin** de **imanın** da herşeyin **özü** bu...

Günlerdir televizyonlarda, gazetelerde **Mevlânâ** türküleri söyleyenlerin insan **kalplerine** akıtamadıkları sır işte bu...

Uzun uzun **konuşuyorlar**... Demeçler verip **ahkâm** kesiyorlar... Herkes kendi dar **penceresinden** uzaklara bakıp ufukta **Mevlânâ** arıyor... Halbuki hazret yanı **başında,** bir **bakışlık** yerde duruyor, bir **kulaklık** mesafeden ses veriyor... Görmüyorlar, **duymuyorlar**... Habire kendi **plaklarını** çalıyorlar. Biri "**medeniyetler çatışması**" dedi. Hazreti kendi **partisine** yazdı.   Yarın akşam "Newyork'a gideceğim..." dedi. Öbürü **Nazım Hikmet** Mevleviydi dedi... Hepsi birşeyler dedi.

Bütün anlattıkları "**hoşgörü**" hikayesi... Yani **egemenler** diyorlar ki:   "**barış** iyidir, Pakta **Romana** gibi Pakta **Amerikana,** sakın **savaştan** yana olmayın, yerinizden **kımıldamayın,** **savaşa** baş vurmayın **savaş** kötüdür,   bak **Mevlânâ** ne diyor,**uslu** durun haaa... Sizi **soysalar** da, çoluğunuzu çocuğunuzu **kurşunlasalar** da, eviniziin üzerine **napalm** bombası atıp kaçanları **fosforla** yaksalar da ses **çıkarmayın**... İslamda **terör** yoktur..."

Sıcak bir yaz günü **Mevlânâ** hazretleri yakınlarıyla **Konya** sokaklarından geçerken, birbiri üzerine yatarak uyuyan **köpekleri** görmüşler. Biri demiş ki : "Sultanım bu **köpekler** ne güzel **barış içinde** birbirlerine sarılmış yatıyorlar...**insanlar da** böyle olsa ya..." **Hazret** duraklamış, geri dönmüş, o sözü **söyleyenin** gözlerinin içine bakarak : "Sen onların önüne bir **kemik at da bak** bakalım yine **barış içinde** uyuyacaklar mı ? "

**Mevlânâ Celaleddin Rumî**, gibi zamanların, **mekanların**   üstüne çıkmış **muhteşem bir insan portresine,** tartışılmamış **ütopik** Batı ortaçağ **hümanizması** penceresinden bakan şimdiki **kalabalık**, bu hikayeden hiçbir ders alacak yapıya **sahip** bulunmuyor... Ayrıca **sınıfsal** çıkarları da böyle bir **görüşe** yer vermiyor... Soruyorum: **Mevlânâ** bulutlar üstünde uçar, ayakları **yere basmaz** koyun gözlü , saf çehreli, **ebleh suratlı**   bir **Çin** düşünürü mü ? yoksa yağlı saçlı, **esrarengiz**   bakışlı, anlaşılmaz tavırlı **bir Hint gurusu** mu ?

Dahası var, bakınız **hazret** ne diyor: "Bu **dünyanın** iki çeşit insanı var : Biri **hamama** girer keyiflenir, diğeri **külhanda** hamamın ateşini yakar, **kirlenir**. Küllenir, yara **bere** içinde kalır. **Hamamda** huzur içinde varlık **sürenler** eğriyi doğruyu bilen ehli dil  **Hakk aşıklarıdır**; ateşi yakanlar da **dünya malına** boğulmuş, **servetleriyle** öğünen **agniya** takımıdır. Bunların servetleri **tezektir**... Her gün o **tezekleri** getirip **külhana** atarlar,birbirleri ile **yarış** edip ben daha çok **tezek** getirdim, **sen az getirdi****n** diyerek **döğüşürler**. Onlar döğüşürken **erdemli** insanlar içerde ısınırlar..."

Yâni  **Monla-i Rum**  diyor ki: "sizin o binmeye doyamadığınız **Mercedes'leriniz,** trilyonluk **"Porşe"** leriniz,   **Boğazın** sırtlarındaki hayran olduğunuz **kara paralı**, karanlık **villalarınız**,   hep **tezekten** ibarettir. **Erdemli** insanlar **dünyasının** yakacağıdır onlar...

Böyle bir **anlatımdan** haberi olabilir mi ? **Mevlânâ'ya** kendi sınıfsal  **gözlüğüyle** bakanların. Çaresiz yine **siyasete** giriyor kalem... Değerli dostlar, **Zamanın** dışına çıkılmıyor ki...

**Şebi Arus** kutlu olsun...Tüm **Mevlânâ** dostlarının yürekleri **nurla** dolsun Şu dünyanın **terslikleri** tez vakitte **son** bulsun... **Pirim**, efendim,   **elli yıldır** kapısında oturduğum **sultanımın** yüzü suyu hörmetine, **Hakk cellecelâlühû** şu karanlık günleri aydınlığa kavuştursun. Dostlar ! Dua edelim.
