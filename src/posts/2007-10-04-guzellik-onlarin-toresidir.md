---
title: "Güzellik Onların Töresidir"
date: "2007-10-04"
categories: 
  - Dervish
---

  
![](../uploads/image/mevlevi.jpg)

İnsanın **yüceliği** geçmişe dayanır. **Hatır gönül** bilenler, yüksek bir **ruh** ve **erdem** taşıyan insanlardır. Bir işe giriyorsanız o işin içinde **harcanmış emeklere**, geçmiş yıllara, **saygı** göstermeniz gerekir, sizden önce o **kapılardan** geçmiş kimseleri **nazarı itibara** almazsanız sonra o **kapılar yüzünüze çarpılır**. Ağır bir konudur, şöyle bir etrafınıza **bakmanız** gerekir... Çevreye bir **göz** gezdirin

**Mevlevî** büyüklerinden rahmetli **Şefik Can** Hoca odaya bir **çocuk** girse ayağa kalkardı. Siz **yarım yüzyıldan fazla** hayatını bu işlere vakfetmiş adamlara **aldırış ettiğiniz yok**... Tekkelerimiz birer ikişer **tamir oluyor** ama içine koyacak **“Mevlevî”** nerede ? Bir gün **çıkacaktır** kuşkusuz.. Bu  **ocakla**r henüz sönmedi.

**Mevlevîlik** yedi yüz yıl yaşadı. **Tanrı aşkına** dayalı bu eğitim sistemi bir **insan modeli** çizdi. O model yeryüzüne salınalı **birkaç yüz yıl oldu.** Şimdi yerinde duruyor, **üstü örtülü**... Nasibi olan **örtüyü kaldırır** bakar.

**Mevleviler** güzel insanlardı. **Güzellik onların töresiydi**. Temiz **ahlak,** dürüst **tavır,** kuşkusuz **yaşam** şiarlarıydı. **Mevlevîler** bu sonuca ulaşabilmek için uzun zaman **çaba** harcadılar. Aralarında “**yolda tökezleyenler**” oldu. Onlara diğerleri “**yolsuz”** dedi. Yer vermedi, **pabucunu** çevirdi, **postekisini** dürdü. **Mevlevî saymadı**. Bu ölçü bugün için de **geçerlidir.** Yarın için de **geçerli** olacaktır.  

 **Mevlevîler** “**gönül kalsın yol kalmasın**” demişler, **yoldan çıkanı** uyarmışlar, darılırsa  **aldırmamışlar.** Yolun değerlerini, **kişiden** üstün tutmuşlar, “**ya uyarsın ya, seni bizden saymayız**” diyerek işin içinden çıkmışlar. **Tekkelerde ceza yoktur** sadece insanın adı “**yolsuz**”a çıkar bu da **topluluğun** dışına itilmektir.

**Mevlânâ Celaleddin Rumî**’nin hayat felsefesi ve **yaşam şekilleri** çevresinde odaklaşan **Mevlevilik Pir**’in kökeni itibarıyle **Horasan** geleneğine dayanır. Horasan geleneğinde “**Hacegan efendilerimizin**” tavrı vardır. Bu da **Peygamber** yoludur.

**Mevleviliğin** strateji yönünden **Ahilikten** kaynaklandığı kesindir. Eski çağların **sistematiğe bağlanmış** bu en değerli **yaşam formülüne** göre yeryüzünde son **aç doymadıkça** bir ahi doymaz, yeryüzünde son **çıplak giyinmedikçe** bir ahi giyinmez. **Ahi,** **Yunus Emre’**nin değimiyle “**yaradılmışı sever, yaradandan ötürü...”** Ahi "z**enginin malında fakirin hakkı var**dır" diyen **Kur’an** hükmüne sımsıkı sarılmıştır. O herşeyi **insanlar** ve **topluluk** için ister. Kendisine yeterinden fazlasını **ayırmaz.** O **fenafillah** makamına **gözünü** dikmiştir. **Hiçliğe** taliptir. **Varlık** konusu değildir. 

“**Sen çık aradan kalsın seni yaradan**...” Çağlar ötesinden bize **miras** kalan bu favkalade **iman neş’esi** günümüzde de **canlılığını** koruyor. Aramızda **tarif etmeye** çaba harcadığım kimselerden **genç** veya **yaşlı** kimseler vardır.

Bu günün **Mevlevi’**si dünün **Mevlevi**’ sinden farklı olamaz... Bu bir **akımdır** ki sürer gider. **Devran** yüz bin şekle girer, **ruh** onların hepsine **sahip** çıkar.... **Şekiller** doğar, **şekiller** yaşar, **şekiller** ölür, “**Tanrı aşkı**” cümlesini **aşar** gider. “**Aşk gelince cümle eksikler biter”** denmiştir. **Aşk gönüle** düştü mü **kabalık** ve **eşkiyalık** sona erer.

Bir aşktır **Mevlevilik**, güzellik **aşkıdır**, yaradılış **aşkıdır,** bir ruh'tur, **yaşam neş’esidir,** **erdemli** insanın kendisi ile **barışıklığıdır.** Kimse ile **dalaşmamaktır.** Herkesi, her varlığı **sevmektir**. Herşeyi **Tanrı**'dan bilmektir.

Kutlu olsun **dünya**, **Mevlevî** gibi, **Ahi gibi**, adam gibi yaşayanlara...
