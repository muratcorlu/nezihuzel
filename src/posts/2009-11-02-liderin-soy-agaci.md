---
title: "Lider’in soy ağacı"
date: "2009-11-02"
categories: 
  - Baş Yazı
---

**![](/uploads/image/parkotel.jpg)  
Atatürk**’ün soy ağacı tartışılıyor. Gündemde bir **boşluk** yakalayan haber endüstrisi **patronları** Son günlerin genel  ilgi alanında **PKK**’nin gerilere düşmesi üzerine, **meydanı** boş bırakmamak için, onaltı yaşında **genç** bir araştırmacı kızımızın çalışmasını **piyasaya** sürdüler. Kürt olayından bıkan ve tartışmalardan **yüreği yanan** politikacıların da işine gelen bu yeni **“açılım**” oldukça genişleyeceğe benziyor.

Muhtemelen emrindeki gündem **mühendislerinin**, iletişim **patronları** ile ortaklaşa planladığı bu **konu** AKP'yi rahatlatacaktır. Dikkatler sür'atle **Atatürk’**e yönelecek, yıllardır **süregelen** tartışmalar önümüzdeki günlerde **gazete** sayfalarını dolduracak, **ağzı olan** konuşacak, eli **klavyeye** uzanan yazacak, aklı olan ekran gülleri **TV’**lerde başarıyla **laf** üretecektir. Kurulan yeni **pazarda** yorgun yöneticiler rahat **nefes** alacaklar, **ülke** yeni bir olaya kadar **Atatürk**’ün yeni bulunan **soyağacına** sarılacaktır.

Nedir bu **soy ağacı** meselesi ? Bunu sanırım **ilk defa** ortaya atan **ezeli** ve ebedi muhalif **Doktor Rıza Nur’**dur. Gâzî gibi büyük bir **insanın** şulesiyle kamaşan gözlerini bir **türlü** açamayan, dengesiz **kaderine** çıkış yolu bulamadan şu dar-ı **dünyadan** alem-i ukbaya **rihlet** eden bu şaşkın **adamı** yıllar sonra gündeme getiren **Kadir Mısıroğlu** dostumuz olmuştur. “Lozan **Zafer** mi hezimet mi ?” sorusu ile tanınan ve bu konudaki **görüşlerini** değerli bir kitapla ortaya koyan **Kadir Mısıroğlu** için **Rıza Nur** bulunmaz nimetti. Ve **Kadir Mısıroğlu** o nimeti uzun yıllar çalıştırdı.

**Necdet Sakoğlu** Hoca “**Atatürk’**ün biyografisinde boşluklar var…” diyor. Bu **iddia** daha önce rahmetli **Cemal Kutay** tarafından ortaya atılmıştı. **Cemal Kutay** “**Atatürk**’ün akrabalarını hiç **birimiz** tanımıyoruz…” diyordu.

Bir insanın **“biyografisinde** boşluklar var…” demek, “onun hakkında **yeni şeyler** söyleyeceğiz **hazır olun**…” demektir. Bu yeni “**şeyler**” genellikle daha önce yaratılmış olan **imaj**’ın değiştirilmesine yöneliktir. Belki **siyasi,** belki **samimi** böyle bir tavır koyanlar, genellikle **İmaj** değiştirmenin zamanı geldiğine **hükmederek**, eski imajı yenilemek adına, **hedef** aldıkları kişinin yeni bir **yorumunu** yapmaya hazırlanırlar.

Şimdi **Atatürk’**ün yeni bir **yorumu** yapılacak. Unutulmuş ve **sislenmiş** eski yorum, yeni bir **yorumla** değiştirilecek. 80 yıllık **Mustafa Kemal'i** çağ'a uyduracaklar. **Soy ağacı** bahanesiyle eski **resme** yeni çizgilerle yeni **boyalar** ilave edilecek. Ve inanın, sürülecek her **boya**, tutmayacağı gibi, ayrıca  **o boyayı** sürenin yüzüne **geri** dönecek.

**Atatürk**’ün soy ağacı konusunun onun **tarihî misyonunun** yanında fazla bir **değer** taşıdığını sanmıyorum. İnsanlar **önderlerinin** kişiliğini elbette **merak** ederler, **soy ağacını** da o kişiliğin bir **parçası** olarak görürler. Ancak **bu konu** “tarihi misyon ve başarılan **olağanüstü** görevin” yanında **kale bedeninin** dibindeki **çakıl taşı** kadar kalır.

Daha **on yaşında** çocukken, İlk okulda  **Atatürk**’ün annesini resimlerden tanıdık. **Babasının** sert bakışlarını, kıvrık bıyıklarını **fark** ettik. Sonraki yıllarda İstanbul’da **Halâskârgâzî** caddesindeki **müzede** elbiselerini, ayakkabılarını, gömlek ve üniformalarını, **geceliğini**, terliklerini gördük. Boyunun **küçük** olduğunu fark ettik. Daha sonra Prof. **Önder Küçükerman’**ın ağzından bir yerlerde **gizlice** yaşayan bir **oğlu** olduğunu bile **hayretle**r içinde kalarak öğrendik.

Ancak bütün bunlar bana pek fazla bir **heyecan** vermedi. 1919'da **Fatsa’**da **Ruşen Eşref’**e söylediği bir **cümle** kadar :  **Mustafa Kemal** orada, o gün, **İstanbul**’daki **Osmanlı** hükümeti “**belâ’**dır" demişti. **Osmanlı** hükümeti muazzam **çöküntüye** rağmen o sırada hâlâ **ülkenin** sahibi sayılıyor ve vicdanlı **Türk aydınları** tarafından “**ehveni şer**” olarak görülüyordu. Yani “kötülerin en **iyisi**…” **Mustafa Kemal** ise “”Ehveni **şer** şerlerin en **kötüsüdür**…” diyordu.

**Onatlı** yaşındaki araştırmacı **kızımızı** tebrik ederim ancak **Mustafa Kemal’**in **soy ağacı** beni o ağacın en ufak **yongası** kadar ilgilendirmiyor. İ**steyen** öğrensin.. **Lider** de olsa kimsenin **soyu sopu** ile ilgili değilim.

Ben **Hun** imparatoru **Atilla**’nın bir kardeşi olduğunu daha yeni öğrendim. Adı “**Bleda**” ymış.
