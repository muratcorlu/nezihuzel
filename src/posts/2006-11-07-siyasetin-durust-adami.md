---
title: "Siyasetin Dürüst adamı"
date: "2006-11-07"
categories: 
  - Baş Yazı
---

**![ecevit1.bmp](/uploads/2006/11/ecevit1.bmp)Osmanlı imparatorluğunu** son yıllarında yöneten **"İttihat Terakki"** Partisi siyaset "**faziletle rezalet" arasında bir köprüdür"** demişti. Eylül 1906'da **Selanik'te** bir grup   yürekli **Osmanlı aydını** tarafından kurulan bu **Parti**'nin dürüst insanları **"Siyasete giren rezalete düşer"** demek istiyorlardı. Bu **görüş** doğruydu. Ülkede yönetime talip olan **İttihat Terakki,** alanın **sosyo-politik** yapısını iyi biliyordu. Böylece **İttihatçılar**, yakın tarih **Osmanlı siyaset** dünyasında, **Parti**'nin yaşadığı **on iki** yıl boyunca, en **gerçekçi** siyasi oluşumu ortaya **koydular.**

**Ittıhat Terakki**   önce "**Osmanlı Hürriyet Cemiyeti"**ydi. Parti bu **cemiyet**'ten çıktı. **Parti,** iktidar olup **hükümet** kurduğunda kabineye giren **bakanları** görevleri sona erince  tekrar **Parti'**ye kabul ediyor fakat **Cemiyete** almıyordu. Böylece **hükümett**e çalışan herkesi yıpranmış ve **şaibe** altına düşmüş **kişiler** olarak tanımlıyor, onlara bir daha **Cemiyet'**te hiç bir görev vermiyordu. **Parti'**ye geri dönebilirlerdi ama **Cemiyete** asla. İstedikleri zaman **Parti**'den çıkabilirlerdi. **Cemiyet**'ten ise çıkılmıyordu da... Böylece **İttihat Terakki'**yi doğuran **Cemiyet**, teorik olarak **Parti**'ye ve dolayısıyle **Parti**'nin kurduğu hükümetlere devamlı olarak ciddî ve   **"faziletli kişiler"** sağlayan bir **"yıpranmamış"** adam deposu durumundaydı. Ne var ki bu **"akıllı"** Parti, Ondokuzuncu yüzyıl sonrasının büyük **siyasî ve militer kaosu** içinde **devleti ile** birlikte kaynayıp gitti.

**Cumhuriyetin** kurucu kadrosu içinde   bu **Parti**'den kalma **faziletli** kişiler vardı. Çeşitli siyasî **Kademelerden** geçmiş asil ve **erdemli** insanlardı. Koskoca bir **imparatorluğu** batıran **ahlaksız**  kalabalığın içinden **sıyrılarak** öne geçmiş ve halkın **gözüne** girmişlerdi. Uzun  zaman süren **savaş ve yokluk** yıllarının bıktırdığı **halk yığınları**, o **dürüst** insanlara ve onların kahraman lideri **Gazî   Mustafa Kemal Paşa**'ya candan bağlandılar.

**Türkiye Cumhuriyeti**'nin ilk yıllarına bu değerli kişiler **damgalarını** vurdular. **Bülent Ecevit** o **faziletli** insanların **siyasî tezgahında** doğdu. Belki Onların sonuncusudur. **Cumhuriyeti** kuran iki ulu isimden **birinin okuluna** yazıldı. **İsmet Paşa**'nın yanında yetişti. **Paşa**'nın tek elden   **vârisi** oldu. Tarihî süreç **hükmünü** icra ettiğinde **Onun** yerine geçti. Ömür boyu herşeyi   kendi **kontrolü** altında tutma ihtirasından **zerre kadar** uzaklaşmayan **İsmet İnönü**, bu değişikliği içine **sığdıramamış** ancak doğal sonuca da karşı **çıkamamıştı.** Bununla dirlikte "**devleti bu adama teslim ederseniz nahiye müdürü gibi yönetir..."** demekten de kendini alamadı. Bu **sözleri** ben büyük bir gazetenin "Parlemento, **Başbakanlık** ve Dış İşleri Bakanlığı **muhabiri**" olduğum sırada 1966 mart'ında, **Ankara**'da Paşa'nın ağzından duymuştum.  

**Bülent Ecevit** halkın önünde şöhretini, Türkiye'nin **koalisyonlarla** tanıştığı ilk yıllarda **Çalışma Bakanı** olduğu  sırada kazandı. **Zonguldak'taki** bir madenci direnişi sırasında **Ecevit**'in gösterdiği dirayeti, **siyasi rakipleri** dahi takdir etmişlerdi. O günlerde **yer altında** binbir **çileye** göğüs gererek, her zaman **olağanüstü** gayretle çalışan ve  **kendini** topluma adamış   **fedakâr maden işçileri** ile yer üstünde **asık suratlı** duyarsız bir **Devletin** arasını bulmak, her **babayiğit**'in üstesinden gelebileceği bir **iş** değildi.  

**Ecevit**'in yetiştiği dönemlerde **Türk siyaseti** henüz **kirlenmemişti.** Hayalî İhracat, **Hortumculuk**, müşteriyi **gizlice** zarara ortak eden **ofşor bankacılığı**, sermaye birikimi adına **milletvekili-iş adamı** ortaklığında çalışan şaibeli **komisyonlarda** hazırlanarak gece yarıları   **Meclis'**ten alalecale çıkarılan kanunlarla **halkın parasını** toplamak; kısacası **Devlet Soygunu,**   henüz bilinmiyordu. O zamana kadar **kulaklardan ve dillerden** düşmeyen eski yeni sınırlı ve **münferit yolsuzluklar** henüz sistemin **tamamını sarsacak** durumda değildi. Ayrıca ülkede **"siyasi olgunluğa"** sahip bir seçmen kütlesi vardı.

**Bülent Ecevit** 1974 **Kıbrıs harekatının** startını verdiğinde bazı **azılı karşıtları** ağızlarını açacak oldular. O zaman o **olgun kişiler,** onlara karşı çıktı **"Susun... Devlet savaş ediyor... İş bitsin sonra konuşursunuz..."** dediler.

Ecevit **"erdemli"** bir dönemin sonuydu. **Tanrı rahmetini esirgemesin**.
