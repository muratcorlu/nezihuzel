---
title: "Yeni Bebekler doğacak"
date: "2008-04-03"
categories: 
  - "olurla-olmaz-muhabbeti"
---

**[![bebek11.jpg](/uploads/2008/04/bebek11.jpg)](/uploads/2008/04/bebek11.jpg "bebek11.jpg")**

**Olur** dedi ki:

–Bu **Parti** kapanır… **Olmaz** dedi ki:

–**Kapanmaz**…

–Neden **kapanmaz** ?

–Kapanırsa  **yenisi** açılır onun için…

–Onu da **kaparlar**…

–Gene **yenisi** açılır…

–**Olmaz**, sen işleri **iyice** karıştırdın, sen benim ne **dediğimi** anlıyor musun ?  Bu **Parti** garden parti değil, **siyasî** parti… Neyi açıp **kapıyorsun** sen…?

–Ben sana **garden** parti mi dedim ? **Salla parti**… o yüzden **salla salla** gider-gelir…Hem **gider**, hem **gelir**.

**Olurla olmaz** bu minval üzre caddede giderken karşıdan bir **Savcı** göründü… Sırmalı, **kordonlu**… Pek süslü, pek **yakışıklı**, uzun boylu, **esmer**, çatık kaşlı, **kartal** bakışlı… Yürüdü yürüdü asil **tavırlarla** yanlarından geçti, **yüzlerine** bakmadı… Hep **geriye** bakıyordu… Kimse yoktu **yanında**, önünde, **arkasında.**  Gölgesi bile **gelmiyordu** peşinden.  Olur dedi ki:

–Bak  **Savcı** geliyor…

–O  **savcı** değil…

–Ya ne ?

–**Avcı**…

–Ne avlıyor ? –**Keklik**…

–Ya…

–Çok konuşma, seni de **avlar,** koyar **tavaya,** atar havaya

 –Pekiyi, ya **% 47**

–Oy çokluğu **kaliteyi** göstermez…

–Ya **neyi** gösterir ?

–Ütopik **Demokrasiyi.**

–O da **ne** ?

–Yeni  çıktı, **yakında** anlarsın.

**Olmaz**’ın bu gün neş’esi yoktu… **Olur**’a fazla yüklenmedi… **Olur** ağır bastı. Aslında  **Olur** her zaman **pratiktir** çözümcüdür. Olmaz **teorik** baskıcı. Bazen de **rolleri** değişirler. Ne **zaman** ? nasıl ? neden **değişirler** ? bilinmez…O yüzden **Olur**’la **Olmaz**’ olmuşlar.  Ama her zaman birbirlerine **terstirler**. Terslikte **anlaşmış,** çarpıklıkta **birleşmiş,** yamuklukta  **mutlu** olmuşlardır. Bu onların **ortak** noktasıdır. Bu durum **eşyanın tabiyatına** uygun, doğanın **sırrına** yakındır. Siz  işlerin **gidişatına** bakın.

 Olur’la olmaz **terslik**  kurallarından doğmuşlardır, her ikisinin de **anası** da, babası da birbirine **terstir**. Biri **uzun** biri kısa. Biri **koca** kafalı **lahana**, biri **ince** uzun **prasa**...Bunların **sülalesi** bozuk. Birbirlerine **aykırı** doğdular, biri **camdan** çıktı, biri **dam**’dan. Biri **hocadan** çıktı, öbürü **kocadan**. her ikisi de çıktı **bacadan.** Biri **kaçaktan,** geldi, diğeri **saçaktan**. Biri **homurdanarak** doğdu, öbürü **mırıldanarak**. Biri **ağladı**, öbürü **yosun** bağladı. **Olur**’u mektebe verdiler **Olmaz’**ı çayıra saldılar. **Olur** okudu malın **gözü** oldu, **Olmaz** yabanda gezdi, şeytanın **özü** oldu.

Dinleyin şimdi **bakın,** neler olacak, **Olur** Olmaz'dan sorulacak, **Olmaz** Olur'dan yorulacak. **Olur**’un kanı **Olmaz**’dan akacak. **Olmaz**’ın canı **Olur’**dan çıkacak**. Mahallede** kıyamet kopacak, komşular bundan **rahatsız** olacak. **Olmaz** gidecek, **Olur** kalacak, her ikisi de gelecek yıl **tarih** olacak… Sonra **yeni bebekler** doğacak Kalın **sağlıcakla…**
