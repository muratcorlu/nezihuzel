---
title: "Bizi Babamız yesin"
date: "2009-09-16"
categories: 
  - Destur
---

**![](/uploads/image/eylulguz_goya_cronos.jpg)**

**Nezih Uzel**’den not: Bir okuyucumuz “**yeme yenilme**” konusundaki **tartışmaya** heyecan verici, **muhteşem** bir yorumla katılmış. Sonunda “**bizi babamız yesin**” anlamına gelen bu yorumu burada **tekrarlıyarak**  bu bahsi sona erdirmeyi düşünmüştüm ama **herkesin** o kadar çok **ilave edeceği** şey var ki **sonuç** alamıyoruz. “**Kim kimin** tarafından yenilmeyi **arzu eder**” şeklinde bir **anket** açmak sanırım **gerekli** olacak. Yorum şu:   
  
_Cengizus Salutem dat;  
Mitolojiye göre ilkin Caelum (Gök) vardı, o kraldı. Sonra oğlu Saturnus dünyaya (hangisine acaba?) geldi ve babası Caelum’un üreme organını orakla biçti, egemenliği eline aldı. Saturnus’un oğulları oldu ama hepsini doğar doğmaz yuttu. Yukarıdaki Goya’nın portresi bunu anlatıyor. Yutulmayı bekleyen çocuklardan biri kaçmayı başardı: Zeus yani Iuppiter. Sonra Iuppiter, babası Saturnus’u Tartarus’a yani Ölüler Diyarı’na gönderdi. Orada Iuppiter, babası Saturnus’un üreme organını orakla biçti. O, Iuppiter’in babası Saturnus tarafından en büyük baba (dede) Caelum’un da üreme organının kesilmesinde kullanılan oraktı. Yani orak sonunda sahibini de yaralamıştı!  
Egemenlik mücadelesi insanlık tarihinin en büyük realitesi, baba da tanımaz, oğul da. Kimseye güvenmeyeceksin.  
Doğaya mı gidiyorsun? Kırbacını unutma.  
Selam  
_
