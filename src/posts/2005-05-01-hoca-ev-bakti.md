---
title: "Hoca Ev Baktı"
date: "2005-05-01"
categories: 
  - Kargadan Haberler
---

Fazilet bıraksa ana avrat söveceğim.Terbiyemi bozmuyorum. Kargaların şerefini korumaya çalışıyorum. Gak...Gak...Gak. Hoca'nın ev sahibi görünümlü bîçare eski bir ödemeyi inkar etti... Gak.Guk..Tısss. Adam kendi imzasını reddetti. Hoca'nın kayıtları tamdır. Hesapları şaşmaz, ama gel gör ki ev sahibi olacak zâlim 30 nisan günü Hoca'nın şekerini 400'e çıkardı. Hoca adamı başından savdı ama içi rahat etmedi... Gak.Gak...Gak. Kalktı ev aradı. Buldu. Haftaya taşınacak... Gak.Gak. Hoca iki yıl önce bu villaya girerken zaten içinde burukluk vardı. Gak.Guk.... “Ben villada oturacak adam değilim” diyordu. Ülkede bunca sıkıntı varken villalarda, bahçelerde keyif çatmayı fütüvvet âdâbına sığdıramıyordu. Ama Arapoğlu'na aldandı. Metin Sakarya da gaz verince adam villacı oldu çıktı... Gak.Guk. Aslında ben onun burada uzun zaman oturacağına hiç ihtimal vermiyordum. Bir punduna getirip kendini dışarı atar diyordum. Geceler boyu ceviz ağaçlarına tutunup Hocayı çalışma masasının başında seyrediyordum. Fazilet yanıma konup – Adamı Rahatsız etme der dururdu... Gak.Guk. Ben Kargayım anlamam ama Hoca çalışırken kendinden geçiyordu. Ne yapıyor ? ne ediyor ? neyi yazıp çiziyor bilemiyordum. Ara sıra Fazilete soruyordum. Fazilet – sen anlamazsın, karıştırma diyordu. Gak...Gak. Bu faziletten de bıktım. Beni karga yerine koymuyor... yanında sıfıra indim. Kişiliğim kalmadı...Gak.Gak. Yine de onsuz edemiyorum. Havasız kaldığımda bana nefes veriyor. Ama bir gün öğreneceğim. Hocanın ruhuna gireceğim. Ne iş yaptığını anlayacağım... Nasıl işlerle uğraştığını göreceğim. O zaman Fazilete ya hak vereceğim, ya ondan büsbütün soğuyacağım. Gak. Guk. Bu gün bir şey öğrendim: Hoca birini başından atmayı kafasına koyduğunda o adamı suç işlemeye itiyor...Adama zarf atıyor. Yerse hapı yuttu. Adam derhal diskalifiye oluyor... Bir daha adı anılmıyor... Tıssss. Korktum. Benim de başıma birşeyler gelir mi ? diye. Gak...Gak. Fazilet – Korkma dedi. Seni seviyor... Lafı dosdoğru söyleğine inanıyor...Bozma öyle git. Sen doğru haber getirmekle görevlisin, işini bil yeter. Fazileti dalında bırakarak Hoca'nın baktığı yeni eve doğru uçtum...Gak.Guuuuk.Gırrr.
