---
title: "Madam Dumesnil’in hediyeleri"
date: "2009-10-20"
categories: 
  - Destur
---

![](/uploads/image/abd-amerika.jpg)

Madam **Dumesnil** bir **Amerikal**ı’ydı. Önceden **Avrupalı**’ymış, sonradan **Amerikalı** olmuş. Yarım yüzyıl evvel **Avrupa**’yı **Hitler** ordularından kurtarmak için **denizin** ötesinden gelen **askerlerden** bir ile evlenmiş. **Savaş** sonrasında **Texas’**a yerleşmişler. **Kocas**ı zenginmiş, **Meksika** körfezinde **petrol** kuyuları var derlerdi. **Ölünce** kuyular **Madam**’a kalmış.

Ben Madam **Dumesnil**’ı 76 yılında **Konya**’da tanıdım. **Mevlânâ**’yı anma törenlerine gelmişti. O **yıllarda** o çevrede fazla **İngilizce** konuşan olmadığı için beni **tanıştırdılar**. İlginç bir kadındı. Mükemmel bir **Avrupalı**’ydı. Derin **kültürü** vardı. Adeta bir **Latin- anglo-sakson** karışımıydı. **Latinlerin** ağırlığı ile **Yeni Dünya** insanının **yüzeysel** hatlarını taşıyordu. Biraz **yadırgamıştım**. Ancak **Latin** dünyasının değerlerine **bağlılığı** beni yürekten yakalamıştı.

Madam **Dumesnil Konya’**dan çok etkilenmişti. O da birkaç yıl önce **buralara** gelerek bu işlere sardıran, Sorbon mezunu **Bergson**’un öğrencisi Madam  **Ninon Talon Karlweiss** gibi **Mevlânâ** dostuydu. Hazretin **adı** anılırken renkten **renge** giriyor, **gözleri** dalıyor, **sesi** titriyor, sanki **Pir’**i karşısında görüyor ve  önünde **diz** çöküyordu. Bu yaşlı ecnebi hanımlara **Mevlânâ** denince bir şeyler oluyor… **Hz. Pir**’e bir başka yerden bakıyorlar. **Rabbim** niyetlerini kabul ve de **sırlarını** hıfz etsin. İsimlerini **sayarım** ya, çoğu böyleydi.

**Mevlevilerin** 1978 **Amerika seyahati**, dolu dolu ve **faydalı** geçiyordu. Bir **misyon** üstlenmiş ve onu **yerine** getirmeye koyulmuştuk. Gündüz **programlar** yapılıyor, geceleri **sabahlara** kadar, peşimizden ayrılmayan **Amerikan İnayet Han** **Sufi**’leriyle sohbetler ediyor, bazen de “**esma**” sürüyorduk.  Bir sabah **yöneticilerimiz** bir haber uçurdular: Madam **Dumesnil** yapılan işlerden fevkalade **hoşnud** kalmış ve her türlü **masrafını** karşıladığı **hey’etin** saygıdeğer üyelerine ayrıca birer **hediye** almaya karar vermiş.

**Hediyelerin** alınacağı bildirilen günde **sabah** otobüse dolduk. Yola çıktı. Bir süre sonra koca bir **giyim mağazasının** önünde durduk. –**İnin** aşağı…dediler. Hep indik. **Mağazanın** giriş kapısı önünde organizasyondan bir **yetkilinin** şunları **söylediği** duyuldu:  –Madam **Dumesnil** hepinizin 20 dolarlık **alışveriş** yapmanızı rıca ediyor, alacağınız **hediye** 20 doları geçerse **cebinizden** ödeyeceksiniz… **Buyurun** içeriye, yarım **saatiniz** var…  

Birer ikişer **mağazaya** girdik, efendiler **reyonların** arasında dağıldılar. Burası **Texas** stili giyim ve **kullanım** eşyaları satan **devâsâ** bir yer… **Kovboy** şapkaları, yelekler, **kemerler**, meşin pantalonlar, **damalı oduncu** gömlekleri, koşum takımları **at eşyası**, çeşitli marka  **viski** şişeleri, tencere **tava,** uyku tulumu, **tabanca** bıçak, **silah** ve mühimmat… Çeşidin **bolluğu**  inanılır gibi değil. Ancak **hakkımız** bunların içinden sadece **yirmi dolarlık** mal, isteyen kemer, isteyen **gömlek**, isteyen **şapka**, kim ne isterse alsın… 20 doları **Madam**’dan, gerisi **cepten.**

Herkes **bir şe**yler aldı takındı, kimisi **paraya** kıyıp **poşetlere** gömüldü, ben bir **şapka** iki de gömlek aldım, **45 dolar** tuttu, **üstünü** ödedim. **Mevleviler** birer **kovboy** olup mağazadan çıktı. Tekrar kaldığımız **ikişer katlı Texas villalarına** döndük. **Otobüste** gelirken herkes, aldığını **yanındakine** gösteriyordu. **Neş’eli** bir gün geçirmiştik.

Gece **Sema** oldu. Sonra eve **sohbete** sıra gelinince yolda gelirken **aklıma takılan** bir hesabı  Madam **Dumesnil** ‘le  sordum –**Madam** dedim, Bizi Amerikaya getirmek için kişi başına **2000 dolar** harcadınız, ama bize bu gün **20’şer** dolarlık **hediye** aldınız. Anladığım kadarı ile  siz bu **2000 doları** yaptığımız **işe** verdiniz, bize ise **20 dolar** uygun gördünüz. **20 doları** düşersek bizim **işimiz** için biçilen değer **1980 dolar** oluyor, pekiyi **1980 dolarlık** bir işi, 20 dolarlık bir **ademoğlu**’na neden yaptırıyorsunuz ?

Madam **Dumesnil** güldü. Yıllarca **aklımdan** çıkmayan şu cümleyi söyledi – Burası **Amerika** … burada parayı **insana** değil, yaptığı **işe** verirler. Bu cümle **Amerika**’nın dünyaya **bakış** sisteminin **özüydü**. Bu gün de bu bakış, **Anglo-Sakson** dünyasının **silahı** ile, **parası** ile, **vahş**i tutumları ile yarım **yüzyıldan** bu yana egemen olduğu, **yeryüzünün** her yöresinde tüm **şaşaası** ile devam ediyor.  **Amerika Birleşik Devletleri**'nin çağa vurduğu **damga** böyle.
