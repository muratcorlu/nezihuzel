---
title: "Akıllı deliler yönetimi"
date: "2006-11-03"
categories: 
  - Destur
---

![brugel.jpg](/uploads/2006/11/brugel.jpg)

\[Hollandalı ressam **Brughel'in** _(1525-1569)"_**köyün delileri"** tablosu\]  

  Uzun  yıllar önce bir **oyun** vardı **"Buzlar çözülmeden**" isimli... Oyunu kimin yazdığını **hatırlamıyorum** ama galiba **Cevat Fehmi Başkut** olmalı... Konu ana hatlarıyla şöyle: Uzakça bir **diyarda** bir kasabaya **kaymakam** tayin ediyorlar. Adam **görevinin baş**ına gitmek üzere yola çıkıyor. Ama ne **çare** ? mevsim kış, **yollar kapalı**, geçitler **donmuş.** **Kasabaya** ulaşmak mümkün değil. Aradan **günler** geçiyor. **Kaymakam** bekliyen kasabalı tedirgin. Nihayet **halkın içinden** biri kaymakamlığa talip oluyor ve **makama** geçiyor. Ancak bu adam **deli,** buna rağmen herkese **parmak ısırtacak** işler yapıyor, önemli, **kararlar** alıyor ve **kasabada** işler iyiden iyiye   **düzeliyor**. Gerçek **kaymakam** bir yerde havaların düzelip yollardaki **buzların çözülmesini** beklerken, işler uzayınca sahte   **kaymakam** ara sıra telaşlanıyor, o zaman **"haydi çabuk olun, buzlar çözülmeden şu işi bitirelim**" diyor. Zira buzların **çözüldüğünde,** gerçek kaymakamın **kasabaya** geleceğini bir tek o   biliyor... sonunda havalar **düzeliyor**, buzlar **çözülüyor,** yollar **açılıyor** ve gerçek **kaymakam** kasabaya geliyor. **Deli** kaçıyor.

Bursa'nın **İznik** kazasının **Müşküle** köyünde **ihtiyar heyeti** seçimi sırasında, muhtelif olaylara kırgın **halkın**, protesto olsun diye **heyet azası** olarak **dört deliyi** seçtiğini duyunca bu oyunu hatırladım. **Ürperdim.** İster misiniz **protesto** olarak seçilen **deliler**, köyü başarılı bir şekilde **yönetsin**...? Deli bilinenler   **akıllı çıksın** ve köyün işleri düzelsin. Olur ya... **Destur...** Bu güne kadar seçilen **yöneticiler** arasında **akıllı bilinenlerden** ne hayır geldi ki ? Biraz da **delileri** denemeli...
