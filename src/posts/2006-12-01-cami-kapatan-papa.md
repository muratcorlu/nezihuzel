---
title: "Papa denen dinsiz"
date: "2006-12-01"
categories: 
  - Baş Yazı
---

  ![cami-2.bmp](../uploads/2006/12/cami-2.bmp)

Zamanımızdan 390 yıl önce bir **Osmanlı Padişahı** saltanatının en parlak döneminde, bağlı olduğu **dine** hizmet etmek üzere bir **cami** yaptırdı. **Camiin** temeli atılırken **Padişah** kucağına toprak doldurdu ve "**Kulun   Ahmed'in bu niyazını kabul et Yarabbii**" diyerek Yaradanı'na yalvardı... İnşaata ilk harcı koyan, **gümüş saplı mala** günümüzde **Topkapı** sarayında bulunuyor.

Bu **camii** dört asır günde beş vakit kullanan **Müslümanlar,** geçen perşembe günü gün boyu **kullanamadılar**. O gün camide **namaz** kılınmasına izin verilmedi... Beş vakitte **Cami'ye** gelen **Müslümanların** içeri girmeleri **engellendi**. Aynen **Kudüs'te Mescid-i Aksa'ya** girmek isteyen Müslümanların    zaman zaman **engellendiği** gibi...Dört yüz yıldan beri ilk defa bu cami **Müslümanlara** kapatıldı. **Papa**'nın gelişi dolayısıyle...

Osmanlıların     on altıncı padişahı olan **I. Ahmet** bu camii yaptırdığı sırada **Katoliklerin Papa' sı** Osmanlı vekâyinâmelerinde **Rim Papa** olarak anılıyordu. Bu **lakap** tarihçiler tarafından tartışılmaktadır. Ancak **Osmanlı dünyasının** Roma'daki **Papa'ya** verdiği bir isim vardı: **Osmanlı'lara** göre **Papa** dinsizdi...

Avrupa dinler tarihinin en korkunç facialarından biri **St Barhélèmy** katliamıdır. 24 Ağustos **1572** tarihinde Fransa kralı **IX. Charles'in** emri ile **Paris'te** başlatılan bu katliamda, **katolik** Fransızlar **Papa XIII.Gregoire'ın** desteğinde ilk gün, **üç binden** fazla **protestan** öldürdüler. **Paris'ten** dışarı taşarak tüm **Fransa'ya** yayılan katliam, 3 ekim'e kadar **bir buçuk** aya yakın sürdü. Bu sırada **Kralın** emriyle ölüme mahkum olan **Protestanlar** kurtarılmak amacıyla **İstanbul'a,** hilafet makamına başvurdular. O dönemde Osmanlı tahtında **Kanunî Sultan Süleyman'ın** oğlu, **sarı Selim** lakaplı, 48 yaşında   II. **Selim bulunuyordu**. Osmanlılar **Protestanlara** yaklaşık olarak şu cevabı verdiler:

         **"**_**Papa** denen **dinsiz, Allahın** peygamberi olan **hz. İsa'ya tanrılık** sıfatı ekledi**, dini bozdu,** kiliseleri **puthaneye** çevirdi, **Papa'ya** karşı çıkan **sizler,** gerçek din sahibi **hıristiyanlarsınız**. Size yardım edeceğiz, **İstanbul'a** yarar bir adamınızı gönderin **konuşalım..."**_

Bu **belgeyi** yayınlayan büyük tarihçi rahmetli **İsmail Hakkı Uzunçarşılı** sonucu bildirmiyor. Ancak **Osmanlı Devletinin Papa'lık** hakkında verdiği bu hükmün, **Osmanlıların** en parlak devri olan **on altı** ve **on yedinci** yüzyıllarda devam ettiği anlaşılıyor...

Günümüzde   yüce bir **peygambere** dil uzatan o "**dinsiz Papa**" bir zamanlar o **peygamberin** halifesi olarak tanınan **Osmanlı hükümdarlarının** yaşadığı bir şehirde ve o hükümdarın **"Dua"** makamında yükselttiği bir **caminin** gün boyu **ibadete** kapatılmasına yol açtı... Acaba bu tüyler **ürpertici,** tarihi **küçümseyici,** muhteşem bir geçmişe **gölge düşürücü**, ulusal kimliği **hiçe sayan**, ayrıca **Din** adına **aşşağılayıcı** kararı, **yerlilerden** kim verdi... ? Kim böyle bir şeye **cesaret** etti. Dörtyüz yıldır **yaşayan** ve daha kimbilir kaç asır **yaşayacak** olan bu kutsal **mabedi** hangi fânî **Tanrı** kulu koca bir **gün boyu** kapattı. ? Bu **hakkı** nereden buldu ? **kimden** aldı ? Önceden bilseydi   buna **Papa** bile itiraz   ederdi. **"Dünya Barışı"** adına gerçekleşen bu **ziyaret**, bu olayla   **amacından** sapmıştır.

Osmanlı **Camileri,** Osmanlı **Hükümdarları** ve dört asır sürmüş **Osmanlı Hilafet** makamı artık tarihin **geçmiş** değerleridir. Bu **camileri** yapan, bu güne   kadar koruyan, bu **dinin** bağlıları artık bu ülkede "**azınlık durumuna**" düşmüşlerdir.

Müslüman **Türkler,** Türkiyede "**azınlık"** tır. Yakında "Türkler de **"azınlık"** olacak... Onların yerini **"laikler"** aldı. Sonuç bu.  Laikler acaba bu **ülkeyi** kaç asır ve **nereye** götürecekler...?

**Laikliğin** içinde ve kavramın **temel** yapısında **"din"** yerine **"demokrasi ve insan hakları"** var. Acaba şu anda bizim **"azınlık"** olarak **haklarımız** nereye kadar olabilir dersiniz... ?
