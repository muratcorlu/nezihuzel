---
title: "Erdoğan Papa'yı Döver"
date: "2006-11-23"
categories: 
  - Baş Yazı
---

**![ratzinger-papa-bentoxvi.jpg](../uploads/2006/11/ratzinger-papa-bentoxvi.jpg)Erdoğan** kaçıyor, **Papa** kovalıyor... **Erdoğan** neden kaçıyor ? **Papa** neden kovalıyor ? **Türk** gazeteleri akıllara durgunluk veren bir **Papa-Erdoğan** çatışmasına girdi. Sanki **Papa** güçlü **Erdoğan** suçlu gibi...

Bir **Türk Başbakanı** ile Müslümanlara dil uzatan bir **Papa** değil de sanki iki **mahalle çocuğu**. Kaydırak oynarken **birbirlerine** kızmışlar, iş **kovalamacaya** dökülmüş. Yakında biri öbürünü yakalayıp **dövecek.** Sizce acaba kim kimi **döver** ? Bence **Erdoğan Papa'yı** döver. Adamcağız çelimsiz, **yandan yandan** gidiyor, **kilise** yürümesi yapıyor. **Erdoğan'ın** bacakları daha uzun. Bir vurdu mu **devirir.**

**Türk Hükümet**i, Türk siyasal dünyası, **Türk Kamu oyu** bu günün koşulları içinde tarihinin en ağır **protokol krizini** yaşarken Türk basını **Papa** ile Türk **hükümetini** karşı karşıya getirdi. Ortalık toz **dumana** büründü... Artık hiçbir **habere** inanılmaz, hiçbir yoruma **güvenilmez...**

Kim **kaçıyor** ? kim **kovalıyor** ? İş iyice **mayna** oldu, ciddiyet diye bir şey kalmadı, Olayı hangi **yönü ile** inceleyeceğiz, neresinden **tutacağız**, her bölüm öylesine çürüdü ki çözülüp **dağılan,** kokuşan **ceset** parçaları gibi neresini **tutsanız** elinizde   kalıyor... **Dünyamız** bu kadar çöküntü **yaşamaya** layik miydi... ?

**Papa** ile ilgili, haberlerin içinde inanılmaz bir **yalan makinası** çalışıyor. Bu da her iki **saygın** kuruluşu **derinden** yaralıyor... Yüzlerce yıllık **Papa'**lık makamı ile ondan da eski **Türk siyaset çarkının** böylesine düşük ve **asaletten** yoksun kavramlarla **dillendirilmesi** beni ve sanırım çağdaş tüm **aydın kesimi** derinden yaralıyor...

Basın ve **medyaya** mensup bir **grup** insan nesli, konuları **sulandırmak i**çin yarış tutuyor. Bu gidişin **sonu** nereye varır. ? Böylesine **sisli,** ve karanlık bir dünyada **konular** nasıl temiz ve **berrak** kalabilir ?   Kaçarken arkasından **duman bırakıp** yönünü saklayan eski **harp gemileri** gibi kendimizi **deryaya** atmış gidiyoruz... Herkes bir **şeylerin** arkasına sığınıp **saklanıyor**, Saklanmakla ne **çözülür ki ?**

**Papa** şu anda Türk **hükümet** adamlarından daha güçlü... **Adeta** Türk hükümetini **saymıyor.** Türkiye'ye **"Kilisler arası muhabbet"** için gelmiş gibi... "**siz kenara çekilin ben Fener Rum Patriği ile görüşeceğim"** diyor. Ziyaretinin ertelenmesi ,için yapılan **rıcalara** aldırmadı... " **Ben istediğim zaman gelirim siz karışmayın**..." diyor. **Papa** bu tutumu ile bir **İslam ülkesine** karşı en az **Regensburg** konuşması kadar hakaret dolu bir **tavır** sergiliyor. Bundan ne **Türk hükümetinin** ne de Türk **aydınlarının** haberi var...

Batı 1815 **Viyana** Kongresinden beri **"Türkleri Asya'ya geri gönderme**" projesinden vaz geçmedi. Şimdi bu **politik** miras**,** **Vatikan** ve zamanın **Papa'**sı tarafından üstlenmiş bulunuyor. Ama siz bunu söyler ve yazarsanız derhal "**komplo teorisi üretiyor"** damgasını yersiniz... sakın karıştırmayın...

Dış işleri sözcüsü " **Papa'nın Türkiye ziyareti çok önemlidir, sakın Papayı kızdırmayın**..." diye demeçler veriyor... Bana kalırsa **Papa'nın** şu sırada bir Türk hükümeti tarafından bu topraklara davet edilmesi **Sevr andlaşması** kadar **şerefsiz** bir olaydır. Siz acaba **Damat Ferit hükümeti misiniz** ? Türkiye'nin **parçalanmasına** göz yuman ve **Sevr'**i imzaladığı kalemi müzeye hediye eden **feylesof Rıza Tevfik** bile bu davete karşı çıkardı...

Ne kadar **duygusuz** ve Ulusun başına **belâ** bir yönetiminiz varmış, Türk tarihi **Irak** savaşındaki **çuval olayından** sonra bu densizliği, **sonsuza** kadar affetmeyecektir. Gelecek **nesillerimiz** sizin bu işinizi yüzyıllarca **esefle** yad edecektir. Eğer bu **ulus** yaşayacaksa,  ki   bu **böyle olacaktır**. Ve **Ulus** elbette **yaşayacak** ve bu **arızayı** silecektir. **Almanya'**nın **Nazileri**, **Rusya'**nın **Komünist**'leri gibi **Türkiye'**nin çağdaş "**takiyyecileri"** de, bu ve benzer olaylarla **iplikleri** pazara çıktığı gün **tarihten** silineceklerdir. Kimse **halkı** uzun süre **aldatamaz.** Bu söz **İslam**'ın yüce **Peygamberinin** sözüdür.  

İnşallah bu olay **silinmenin** başlangıcı olur ve bu **ülkede** bir daha hiç bir **siyasal iktidar** halkın en **ulvi** hislerini **kullanarak** başa geçmez**. Şaşırdınız değil mi ? ilk esintide yıkılıp gittiniz.** Değil **devlet** adamlığınız, **müslümanlığınız** bile tehlikeye girdi. İmanınıza **gölge düştü**. Nasıl gidip **o adamın** elini sıkacaksınız ? **Türk** tarihinde hiçbir **yöneticinin** başına gelmediği kadar **küçüldünüz**, ufaldınız, oraya buraya **kaçıştınız.** Ne **gurur** kaldı, ne kişilik, ne **azamet**, ne de **İslamî** onur. Bir **eyalet** papazı sizi yerden **yere vurdu**. Hadi **git de şimdi**, o **papazın** elini sık, **yüzünü yala**, sonra **Türk halkına** dönüp oy dilen... **Bitti bu iş**... **Ulusun** gizli dinamikleri yakında **demokratik yollarla** hepinizin **haddini** bildirir. Hem de **canını** sıkmadan... Siz artık **evinize** gidin. **Vakit** geç oldu...
