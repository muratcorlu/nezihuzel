---
title: "Her Kapı öpülmez"
date: "2009-06-15"
categories: 
  - "dervish"
---

**![](/uploads/image/hattua.jpg)**

**Ahmet Tan** – Oylama var ! diyerek **Meclisin** kapısından içeri **koşarak** girdi. Ben olsaydım o kapıyı **öperek** içeri girerdim. Bir ülkede bir **meclis** kurmak önemli bir iştir. O **meclisi** hakkı ile çalıştırmak ise **başka** bir iş… Keşke “**o başka iş**” de bu ülkede, önceki iş gibi **üstün** başarı ile sonuçlansaydı da kamu **hayatımız** bu çağda böylesine **sıkıntılı** günler yaşamasaydı.

İstanbul Milletvekili **Ahmet Tan** ile Ankara’da **Türkiye Büyük Millet Meclisi’ni** ziyaret ettiğimizden bir **hafta** önce ben, bir başka farklı **kapıyı** aşmış, ama o  sırada onun gibi yel yepelek yelken kürek koşmamış, o **kapıyı** derin bir saygıyla öpmüştüm.

 Konya’da  **Hazreti Mevlana’nın** gümüşlü kapısından içeri girmiştim. O kapı ki, üzerinde “**Buraya eksik giren tamam çıkar**” yazıyordu. Acaba diyordum, **tamamlanmış** mıydım ? Bilmiyorum. **Allahüalem**. İçeri girerken kapıyı **öpmüştüm** ya, tamamlanma şansına kavuşmuş olabilirdim. **Ahmet Meclisin** kapısını öpmemişti… O halde oraya “t**amam giren de herhalde eksik**” çıkardı. O da bilinmez. **Allahüalem.**

 Kapılardan geçerken **dikkatli** olmalı. Önce hangi **kapıdan** ne zaman geçileceği bilinmeli… **Zamanlama** önemli. Sonra o **kapıdan** geçildiğinde, bir daha geri dönüp dönemeyeceğini **insan** bilmeli. Kapılardan geçmenin **riski** vardır. O yüzden bazı kapılar “**öpülesi**”, bazıları değildir.

Öpülmeden girilen **kapılardan** korkarım. Adamın başına ne geleceği belli olmaz. **Tehlikeli** iştir. Bazen sonucuna **katlanmak** zordur. Geçilen her **kapının** hayra alamet olup olmadığını insan **zaman** içinde öğrenr. Keşke her **kapının** üzerinde taşıdığı **riskin** derecesini gösterecek bir **işaret** olsaydı. O zaman kapıların **görüntüsüne** aldanmaz arkasını görebilirdik, Nice **azametl**i kapıların zaman içinde nasıl **fare deliğine** dönüştüğünü, nice **fındık** kadar kapıların giderek ne büyük **dünyalara** açıldığını daha işin başında **fark** ederdik. **Evliya kudreti** kazanırdık o zaman.

**Kapıları** açmanın da bir geleneği olmalı… Bazı kapılar usulca, **nezaketle** açılıyor. Bazılarını  da durmaksızın t**ekmelemek** gerekiyor. Usulca, nezaketle açılacak, o “**öpülesi”** kapıların yanında **tekme** ile açılacak kapıların varlığı, her ne kadar **uygarlığa** ters olsa da, böyle bir davranış,  bazen **eşyanın** tabiatına ve işlerin **gidişatına** uygundur.

Yeryüzünde **tekmeyle** açılacak kapıların arkasında **kümelenenler**, genellikle eski zamanlardan kalma **paslı** ve küflü kafaları henüz iki **omuzları** arasında gezdirmeye devam edenlerdir. Yaşamın muhteşem **sırları** her geçen gün onları, **hayırlısıyla** yok oluşun mutlu **eşiğine** doğru sürüklerken, o kötü **kapıların** ve **yüzyıllardır** onları bekleyenlerin acıklı **sonları,** kaçınılmaz biçimde gelecekteki **insan** yaşamının bahtiyar **ufkunu** şenlendiriyor.

**Politika** cambazları, **hain** liderler, kötü yöneticiler, hak **hukuk** yoksunu **aydınlar,** yanlışlıkla **adı** çıkmış sahte halk **önderleri**, kan içici, **can** alıcı, ocak söndürücü, **yuva** yıkıcı, gönül kırıcı, katı-ı **feyz**, yol kesici, **vahşet** düşkünü, insan **azmanı**, ruhu kara, ağzı kara, **aklı y**ara, işi **düşkün**, yolu **sapkın** kişilerdir… “**yıkılası**” kapıların **arkasına** gizlenenler.

Can dostu, **Hak aşığı**, sevgi pınarı, **yol** gösteren, **ruha** ferahlık veren, **düşküne** can, cansıza **kan**, sürüye **çoban**, çaresize **derman**, cahile **irfan**, insanoğluna **gufran**, evrende yaratılmış ne varsa, cümle aciz yaratıklara **Yaradanın uzanan elidir**… “**öpülesi**” kapıların arkasında yer tutanlar.   

**Öpülerek** açılan kapılar ve tekmeyle açılan kapılar…**Rabbim** ikincisinden korusun. Ve **Rabbim** kimseyi o **tekmeyle** açılan kapının **ardına** koymasın
