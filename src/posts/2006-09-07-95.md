---
title: "Keşke Başbakan'a yakışmaz"
date: "2006-09-07"
categories: 
  - "bas-yazi"
---

![tayyiperdogan2.jpg](/uploads/2006/09/tayyiperdogan2.kucukresim.jpg)

  

Başbakan **“keşke Irak'a girseydik..**.” dedi.

**“keşke”** kelimesi bir başbakana yakışmaz...

Eski başbakanlara da yakışmazdı. Bu güne de yakışmaz, yarına da yakışmayacaktır.

Başbakan'ın **“keşke”**si kendisinden kaynaklanmış olmasa dahi **o icraat'ın başıdır**. Bu yüzden onun**“Keşke”**si tüm siyasal yapıyı ilgilendirir. Adamlarını kandırsaydın da bu gün hep birlikte **“keşke”** demeseydiniz.

**Devlet hayatında “keşke”nin yeri yoktur.** Diplomasi dilinde ise bu kelimenin hiç anlamı yoktur. **“Keşke”** eskiden yapılmış bir hâtâ'nın **itirafı** anlamına gelir... Eğer geçmişte bir hata yapılmışsa, **itiraf** yerinde olabilir, ancak **diplomatik** bir dille ile **ifade edilse gerekir**. Koskoca bir ulusu yöneteceksiniz, sonra o koskoca ulus'un karşısına çıkıp **“keşke şöyle yapsaydım... keşke böyle yapmasaydım...”** diyeceksiniz... **Böyle şey olmaz.**

**“Keşke”** lerle devlet yönetilir mi sayın Başbakan... ? Destur **“Keşke”** size yakışır mı... ? O tüyler ürperten **“Keşke”** lerle geleceğe doğru nasıl adım atarız ? Siz geleceğe şimdiden **ipotek koydunuz...** Gelecekte de **“keşke"**lere başvuracağınızı ima ettiniz... Eğer siz şimdi “**Keşke”** lere alışırsanız bu gün yaptığınız işlere de gelecekte **“keşke yapmasaydım”** demeyeceğinizi **kim garanti edebilir ?** Farkında değil misiniz... ? Acaba **Atatürk** hiç **“keşke”** dedi miydi ?

Eğer **“keşke”** denilmesi gereken bir hâtâyı, geçmişte yapmışsanız, bunun itirafı sözle değil fiille olur. O hâtâ'nın kötü etkilerini ortadan silecek **yeni bir karar alır** yolunuza devam edersiniz... Kimseye de **ekinizi** belli etmezsiniz...Ayrıca **“Keşke”** geri dönüş demektir. Geçmişi **“yargılama”** demektir. İcraatın içindeyken **geçmiş yargılanamaz...** O tarihin işidir. Siz şimdilik olayların içindesiniz. Sizi geçmiş değil, **gelecek** ilgilendirir. **Devlette geri** **dönüş yoktur.** Orası kahve sohbeti yeri mi ? Devlet **ciddiyeti** nerede kaldı ?

Ben uzun zamandan beri Tük politikacılarının ağzından en ufak anlamda bir “keşke” duyduğumu hatırlamıyorum. Acaba bu moda yeni mi çıkıyor...? Bunun sonu gelmez... Toplum hayatında **iki adım öne, dört adım geriye** tablosu çıkar. Devlet bundan zarar görür.

Türk siyasal tarihinde **“keşke”** kullanılmış ama adı değişik olmuştur. Ülkenin son yarım asırda en önde gelen siyaset adamı bu kavramı **“dün dündür, bu gün bu gündür”** şeklinde ifade etmişti ki bence en emin anlatım bu olsa gerekir. Sayın **Demirel**'e ait olan bu cümle, bir devrin **“özeti”** bir çağın siyasal **“mahsulü”** ve gelecek kuşaklara verilen **“diplomasi”** dersidir.

Aslında **“diplomasinin”** de **“siyasetin”** de **“politikanın”** da dili tükenmiş, nesli kurumuş, **zamanı** geçmiştir. Bu kavramların hiç geleceği yoktur. Gelecekte **mültinasyonel** yaşayacak insanoğlu, bu işlere şimdi bizim **“ortaçağ”** karanlığına baktığımız gibi bakacaktır.

Sayın Recep Tayyip Erdoğan siz keşke **“keşke”** demeseydiniz. Bu lâfın artık **bir anlamı yok**.
