---
title: "Gösteri Mevlevileri zamanı"
date: "2010-02-05"
categories: 
  - Dervish
---

![](/uploads/image/semazen.jpg)

Batıda yetişmiş **Mevlana** aşıklarından, **Mesnevi** mütercimi  “**Havva hanım**” lakaplı Mm. **Eva de Vitray Meyerovitz** ile bir zaman **Konya**’nın **Sille** kazasındaki **kaya kiliselerini** ziyaret ediyorduk, bir taraftan da **konuşuyorduk**, lafın bir yerinde Eva hnm. Dedi ki: “ **Kelamcılardan** hoşlanmıyorum, **tasavvuf** bana yetiyor…” Aradan uzun **yıllar** geçti. Eva hnm. **dünyasını** değiştirdi. Vasiyeti üzre Konya’da **Üçler Mezarlığı'** na girdi. Şimdi bir **zat-ı şerif** zuhur etti. Adını **“Sufi-kelamcı**” koymuş. Anlamadım..

**Eva Hnm**.’ın sözlerini hatırladım.**Söz** ve **yaşam** arasındaki farkı yeniden düşündüm. **Şaşırdım**. Bu tamlamanın hiçbir anlamı olmadığına **karar verdim**. Bu bir **ucube** yaklaşımdı. Aslında “**sufi”** fazla konuşmaz, **içe dönük** ve her an kendi kendisi ile **hesaplaşan** aziz bir **Tanrı** kuluydu. **Kelamcı** ise habire konuşan, ne **dediğini** kendi de bilmez, dinleyen de anlamaz, **sufilerce** sevilmez  bir **tuhaf** yaratıktı. Ne demekti “**Sufi-kelamcı**” hem **susa**n hem **konuşan**… yani hem **suskun balık**, hem **kükreyen arslan**… Az zamanda **Nerelere** gelmiştik  **Yarabii..**

Tam **kırk yıl** önce, 1969 mayısında **minyatür** üstadı bayan **Ülker Erke’**nin **Londra**’da okuyan bir arkadaşı İstanbul’a gelmişti. Bu hanım İ**ngiltere**'de tanıdığı **Gürdjieff**’çi bir grubun **Mevlevî** usülü **sema** öğrenmek istediğini söyleyerek kendisine **yardımcı** olunmasını istiyordu. Devrin tanınmış **Mevlevi** şeyhi **Mithat Bahari Beytur** ile görüşüldü. **Mithat** bey **Sema** öğrenmek için **Mevlevi** olmak gerektiğini bunun için de “**İslam olma**” şartını koydu.

İngilizlerin **sema** öğrenmek için **müslüman** olmaya niyetleri bulunmadığı anlaşılınca konu **Yenikapı Mevlevihanesi** son şeyhi’nin küçük oğlu **Resuhî Baykara**’ya açıldı. **Resuhî** bey “**Müslüman olma şartını**” koymadı. Bayan **Ülker Erke**’nin **Kadıköy’**de **Çiftehavuzlar**'daki evinde yapılan ve **benim** de hazır bulunduğum bir toplantıda, **Resuhî** bey’in **Londra’**ya giderek “**Gurdjieff mouvement**” leri yapan **Dr. Ross** grubuna **sema** öğretmesine karar verildi..   

Aradan yıllar geçti. **Amerika**’da **Helminski** adında **Türkiye**' den icazetli olduğunu söyleyen bir **şeyh** çıktı. Aşırı **şöhret** kazandı. Sorulan bir soru üzerine **”Mevlevi** olmak için **islam olma** ön koşulu gerekmez” dedi. Az zamanda nereden **nereye** gelmiştik **Yarabbii**..

**Türkiye**’de zamanlar değişip **Konya**’da **Mevlana** anma törenleri başladığında, **ülkenin** pek çok yerinde hâlâ dervişlik geleneği yaşayan **“masum** ve **mazlum**” kişiler kafileler halinde bu **şehre** akın ettiler. O yıllarda henüz yabancı **meraklı turist şebekeleri** ortada görülmüyordu. **Konyalı**'lar ise uzun **terör** yıllarının baskısı ile her biri bir **kenara** sinmişti. Sadece **Mevlana Dergahı'**nın en eski dervişlerinden olan  **Mehmet Dede**’yi nasılsa **hademe** kadrosuna almışlar, **müze** yapılan **Dergahta** kalmasını sağlamışlardı.

Kısa bir zaman sonra o da **Hakk’**a yürüyünce şehirde **Mevlevi** sıfatlı “**dede**” denecek kimse kalmamıştı.  Bunun üzerine bir **“Dede**” arandı. Dergahlar sırlandıktan sonra **Türbe-i şerife** yakın bir yerde **aşçı dükkanı** açarak maişet derdine düşen bir **dedecik** bulundu. O’na **Çelebi Efendi**’nin rahmetli valideleri **İzzet yenge** tarafından “**Aşçı Dede**” görevi verildi.

Bu yeni aşçı **Dede** her sene **Şebi arus**’ta **Çelebi** ailesi adına **helvalar** döker, **davetler** yapardı. **Dedecik** sonunda “**Süleyman Hayati Dede**” ünvanı ile **Mevlevi** camiasının  “**Aşçı Dedesi**” olup çıktı. Şimdi başta **Helminski** olmak üzere tüm Amer**ikan şeyhleri** ondan **icazetli** olduklarını gururla anlatıyorlar. Oğlu **Celaleddin Loras** Amerika Birleşik Devletlerinin bir numaralı **Mevlevi şeyhidir**. Her ikisinin de “Himmetleri **hâzır** ola..” 

Son **zamanda** pek çok öğrencileri olan bir **sema heveslisine** boş bulunup “**ayin** yapıyor musunuz ?” diye sormuştum. “Hayır biz gösteri **Mevlevisiyiz”** demişti. Az zamanda nereden **nereye** gelmiştik **Yarabbii..  
**  
Daha nerelere **gideceğiz** acaba **Yarabbii** ? ..
