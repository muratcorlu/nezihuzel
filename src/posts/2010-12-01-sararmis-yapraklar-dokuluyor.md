---
title: "Sararmış yapraklar dökülüyor"
date: "2010-12-01"
categories: 
  - Günün Çilesi
---

[![yaprak.jpg](/uploads/2010/12/yaprak.jpg)](/uploads/2010/12/yaprak.jpg "yaprak.jpg")

[](/uploads/2010/12/yaprak.jpg "yaprak.jpg")**Wikileaks** bir geleneğin sonudur. Habercilikte bir **reformdur**. Çok **önemli** bir gelişmedir. Teknolojinin getirdiği bir **sivil** darbedir. Gazetecilerin “ne **yayınlanır**... ne **yayınlanmaz**” diye yıllardır kendi **kafalarınca** uydurdukları **dünya düzeninin** artık sona **erdiğinin** resmidir. Basında “**moda fikirler**” doğmasının yıkılışıdır.

Biz hiçbir **hakkımız** olmadığı halde şu **gazetecilik sanatı** kurulduğu günden beri israrla, inatla “**yayınlanacak**” şeyle “**yayınlanmayacak**” şeyi ayırmışız. Buna hiç **hakkımız** olmadığını şimdi birisi hareketiyle **itiraf etti** ve her şey **altüst** oldu. Buna siz **isterseniz** bir **işaret** koyup yeni bir **çağın** başlangıcıdır, diyebilirsiniz.

Ben bunun **mücadelesini** vermiş bu yüzden basından **dışlanmış** bir adamım. “Okuyucuya **saygılıysak** ona her şeyi söylememiz gerekir” demiş ve her **gazeteden** kapı dışarı edilmişimdir. Sonunda “**evden yazılacak** “elektronik **gazete** çıkınca namusumuzu kurtardık.

Gazeteye “**yazılacak, yazılmayacak**” şeyleri ayırırken “**yazılmayacak**” denen şeylerin içinde pek **ilginç** konular bulunduğunu ilk fark eden rahmetli **Abdi İpekçi** olmuştur. Benim ilk **gazeteci** olduğum 1961 yılında ortaya çıkan bu durum sonunda **Abdi bey**, o sırada bu ayırımı yapmakla **görevli** genç bir sayfa sekreteri olan **Hasan Pulur**’a konuyu açmış ve o günlerde **Milliyet**’in yayınladığı “**Gün**” isimli **tabloid** gazetede “**İnsanlar ve Olaylar**” sütünü başlamıştır. Bu **sütun** kurucusunun elinde  **elli** senedir başarıyla devam ediyor. Yürekten **tebrikler. Hasan Pulur** belki bu yıl **ellinci yılını** kutlar. **Çağırsa** giderim.

Gazetelere başta **Anadolu Ajansı** olmak üzere çeşitli **iç** ve **dış** kaynaklardan günde **500** sayfa haber gelse bunun ancak **50 sayfasının** yayınlandığını ben **1987** yılında **Son Havadis**”te çalıştığım sırada öğrenmiştim. “**Yerimiz yok**” derler sonra istedikleri haberleri, gazetecilik değimi ile “**triya**j” ederlerdi, yani **ayırma**.. Ben de çalıştım o **ayırma** işinde.. Yalnız bir noktada **hakkımız** olmalı, belirli sayfası olan bir **gazetede** o kadar **haber** nereye konacak ?

Şimdi “**yer sorunu**”nu teknoloji halletti. **Wikileaks’**n en büyük **gücü** burada. **Sınırsız** sayfaya sahip bir **bilgisayarda** sonsuza kadar uzatılacak **metinler** yayınlamak mümkün, isteyen **istediği şey**i bulup okusun… Yıllarca **çilesini** çektiğimiz kağıttan **gazetecilik** böyle miydi ya ?

Bu işin **gazetecilik** yanı, **siyaset** sahnesinde ise konu daha da **ilginç** boyutlar kazanıyor. **Türkiye**’de halka “**neyin söylenip, neyin söylenmeyeceğini**” en iyi bilen, **izleyen** ve zaman zaman büyüklere **anlatan** kişi 9. **Cumhurbaşkanımız** sayın **Süleyman Demirel**’dir. Demirel **Devlet** adına en iyi **sır saklayan** kişidir. **Sırlar** birikse de, **tortu** bağlasa da, **saklanamayacak** hale gelse de  o yine **saklamay**ı bilir. **Halka** hiçbir şey söylemez. Öyle bir **büyü** öyle bir **efzun** bulur ki **Halk** söyledi zanneder.

Ben **muhabirken** sorardık: -**Beyefendi** toplantıda ne konuştunuz ? -Gündemdeki **maddeleri** -**Gündeme** ne vardı ? -**Konuştuklarımız.**.

Bu ülkede **politikacılar** yıllarca **halka** hiçbir şey söylememişlerdir. Hiçbir **sır** vermemişlerdir. Halk onları “**açıklama yapıyorlar**” diyerek  **safç**a kulak kesilmiş “bir şey **söylediklerini**” zannetmiş, onlar ise hiçbir **açık** vermemişlerdir. En fazla  “**içerde çok olumlu gelişmeler oldu**” demişler ve **halk** bunu açıklama zannetmiştir. Halk ömrünce  hep **martaval** dinlemiştir.

Örneğin **Kemal Derviş**’in **Ankara**’ya çağrılarak **Maliye Bakanı** yapıldığı zaman dillerden düşmeyen “**kriz** hakkında” ben dahil kimse bir **şey** öğrenememiş, öğrendiğini **zannetmiş** ama verilen bilgiler “merak etmeyin **krizi çözdük**” sözcüğünden öteye geçmemiştir.

Hiçbir **vatandaş** o kriz hakkına en ufak **bilgi sahibi** olamamıştır. **Ben** sanıyorum ve diliyorum  ki, şimdi açılan yeni **elektronik enformasyon** çağında her türlü **sır**, sararmış hazan **yaprakları** gibi hayırlısıyla birer **ikişer** dökülecek. **Seçilmiş** haberler geleneği bitecek “**Moda fikirler çağ**ı” kapanacak ve insanlar dünyanın **gidişatı** hakkında daha sağlam **bilgiler** edinecekler. **Hayırlısı** olsun.
