---
title: "Yargı da yargılanmalıdır"
date: "2009-11-13"
categories: 
  - Destur
---

 ![](../uploads/image/adalet03.jpg)

Türkiyede **siyaset** yargıya müdahale ediyorsa, böyle **bir şey** varsa, **yargı** daha önce **siyasetin** içine girdiğindendir. **Türkiye Cumhuriyetinin** kuruluşundan beri **yargı** ile siyaset iç içedir. **Medeni Kanun İsviçre’**den alındığını söylüyorlar. **Borçlar ve icra kanunu** da **İtalyan** menşe’li olmalıdır. Bu iki **kanunun** yabancı kaynaklı oluşuna **siyasiler** karar vermiştir. Bir ülke **yabancı** kanunla yönetilir mi ?

**Osmanlı**’da kanun işi karıştığında “**Napolyon kanununu alalım**” demişler. **Çağının**  büyük devlet ve **hukuk** adamı tarih yazarı **Ahmet Cevdet Paşa** ”Yabancı bir **kanunla** yönetilen bir ülke **mahvolur**” demiş. Bu sözün **üzerinden** bir yüzyıl geçmeden ülke yabancı **kanunlarla** doldu. Buyurun neticeyi **seyredin…**

İşin sarpa sardığını anlayan **Ahmet Cevdet Pa**şa devleti yüzyıllarca **sırtında** taşımış olan ancak **İngiliz Hukuku** misali yazılı olmayan örfi-islamî **hukuk sistemini** toparlayarak **tek metin** hale getirmeyi düşünmüş ve “**Mecelle-i ahkâmı adliye**” adı altında bir **hukuk abidesi** meydana getirmişti. **Hukuku** kurtulan **Osmanlı devleti**, siyaset ve **ekonomide** iflas ederek batmasaydı, o hukuk **Roma hukuku** gibi yıllarca **üniversitelerde** okutulacak, nice ülkeye **örnek** olacaktı. Nitekim 1956’da bağımsızlığını kazanan Uzakdoğu **Malezya hükümeti** ülkedeki **İngiliz** sömürge hukukunun **izlerini** silmek amacıyla yıllar sonra “**Mecelle**” yi tercüme ederek **yürürlüğe** koymayı düşünmüştü.

**Türkiye'**de yargı, yakın zamanda en büyük darbeyi **27 mayıs** hükümet darbesinden sonra yedi. Zamanın **Menderes** hükümetleri de **yargıya** sarkıntılık etmiş ve bu tavrı **darbenin** nedenlerinden biri olmuştu. **Darbeci subaylar** yönetimi ele geçirdikten sonra gelecek **iktidarların** da elini kolunu bağlamak **amacı** ile bir dizi tedbir aldılar, ancak bu **tedbirler** tam tersi bir **kötülüğün** nedeni oldu, bu defa **yargı,** seçilmiş iktidarların **terbiyecisi** kesildi.  **Ülke** bir dertten kurtulmuş, başka bir **derde** uğramıştı.

**Yargı** ve **siyaset** arasındaki bağ ülkenin **uygarlık yolundaki** tablosudur. Bu iki **olgu** birbiri ile **çatışmadan** ayakta kaldığı müddetçe **devlet** kendini korur, ne yazık ki bu durum **ülkemizde** artık söz konusu değildir. Her iki **kurum** birbirini **yıprattıkça** genel düzenin güçlü **omurgası** olan kamu hukuku sürekli **gerilemekte,** vatandaş **yargıdan**, yargı da **vatandaştan** gittikçe soğumaktadır. Günlerden bir gün **yargıya** güven kalmazsa, ortaya “**vicdanî hukuk**” çıkacaktır ki, bunun da **kamu’**dan gelen  **yaptırım gücü** olmadığına yaramazları **hizaya** sokamaya yetmeyecektir.

**Siyaset** yargıya karışıyorsa **suç** işliyor, yargı **siyasete** karışıyorsa o da **suç** işliyor. Geçen **adlî** yılın açılışında bir **yargıcın**, salonda bulunan seçilmiş **devlet başkanının** gözlerinin içine bakarak “seçilmişle **atanmış** arasında fark yoktur” demesi bu **suçun** gayet açık kanıtıdır. O seçilmiş kişiyi **seçerek** oraya gönderen bir **kişi** olarak ben o **yargıç** hakkında **suç** duyurusunda bulunuyorum.

**Yargıç** seçtiğim kişiye hakaret etmiştir. **Yargılanmalıdır.** Ben o yargıcı değil orada oturan **o başkanı** seçtim.  **Yargıç** nereden çıktı ? **Anayasadan** mı ? İşte bütün sır burada. O **Anayasa** tepki anayasasıdır. **Düzeltilmelidir**. Milli hakimiyete karşıdır ve **Milli hakimiyetin** tecellisine engeldir. **Devletin** temel kuruluşuna aykırıdır..**Atatürkçüğe** bühtandır.

**Yargı** yargılanmalıdır. **Türkiye'**de bir daha hiçbir **yargıç** seçilmiş bir **devlet başkanına** alenen hakaret etmemelidir. Onu  karşısına alıp “**sen ve ben**” dememelidir. Bu tavır binlerce yıllık **Türk idare geleneğine** aykırı olduğu kadar halkın **vicdanına** ve **iktidar** duygusuna terstir. Bu ülkede kimse anasının **ak sütü** gibi helal olan **oyunu** verdiği kişinin böylesine **aşağılanmasına** rıza göstermemelidir. **Yargıç** ayrıca iktidara “yargının **beğenmediği** kanunları çıkarma” diyor. Bu daha **büyük bir suç**… O zaman **seçime** ne luzum var **gel** sen otur… Sayın **yargıç.**
