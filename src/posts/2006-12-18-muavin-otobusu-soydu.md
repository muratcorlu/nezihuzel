---
title: "Muavin Otobüsü soydu"
date: "2006-12-18"
categories: 
  - "gunun-cilesi"
---

**![oto.bmp](/uploads/2006/12/oto.bmp)Ankara'dan Bodrum'a giden, özellikle işadamlarının tercih ettiği Türkiye'nin süper lüks otobüs şirketi VIP'in muavini, yolcuları soydu.**

**Muavin Soner** Ü. (20), sefer sırasında yolcuların **uyumasından** faydalanarak dizüstü **bilgisayarlarını**, cep telefonlarını, **cüzdanlarını** hissettirmeden topladı. Daha sonra otobüs **Aydın'a** geldiğinde ailesine bir **emanet** bırakması gerektiğini söyleyen **Soner Ü.,** izin isteyip **otobüsten** ayrıldı. Yolcuların **gözü önünde** elinde dolu bir **çantayla** yavaşça uzaklaşan **Soner Ü.** gelmeyince, **hırsızlık** olayı ortaya çıktı.

Yolculardan Cansever **Arıcan** ise daha da büyük bir **şok** yaşadı. Çünkü **Arıcan** bir önceki molada cüzdanından **300 YTL** çalındığını fark etmiş ve bunu **muavin Soner Ü**.'ye bildirmişti. Asıl **hırsızla** konuştuğunu bilmeden **Soner Ü.**'ye derdini anlatmaya çalışan **Arıcan'a** soğukkanlı şekilde cevap veren **sadece bir haftadır** bu firmada çalışan **muavin,** "Efendim **merak etmeyin**, ben beş yıldır bu **otobüste** çalışıyorum. Şimdilik bekleyin, **Bodrum'a** ulaştığımızda **firmamız** zararınızı karşılayacaktır. Ortalığı   **ayağa** kaldırmayalım" demişti. Olayın ardından yolcular, topluca **karakola** gittiler ve **polis** memurundan **Soner Ü.'nün** 15 gün önce yine başka bir lüks otobüs firmasına **muavin** olarak girip yolcuları soyduğunu öğrendiler.

**Muavin Soner** Ü.'nün kurbanlarından **Çankaya Üniversitesi** İngiliz Dili ve Edebiyatı Bölümü'nde öğretim görevlisi **Hakan Tilgel**, olayı şöyle anlattı: "**Muavinde**n hiç rahatsız olmadım çok **düzgün yüzlü**, kibar konuşan bir çocuktu. O kadar **para** bir yana bir buçuk yıldır uğraştığım **tezim** havaya uçtu . Üstelik **firma** bizimle hiç **ilgilenmedi,** zararlarımızı karşılamadı. Zaten bu adamı bir hafta önce işe almışlar, bizimle **ilgilenmeyen** firmadan da şikayetçiyim."(Teşekkürler:**Hürriyet)**
