---
title: "Şaraplı sema'lı düğün"
date: "2009-07-15"
categories: 
  - Günün Çilesi
---

  
![](../uploads/image/sarap.jpg)

Güler Sabancı'nın Şarköy'deki şarap fabrikası, iki gün süren bir düğün törenine evsahipliği yaptı. Aslıhan Danışman ile ABD'li Adam Madoian, köy düğünüyle evlendi.. Londra'da açılan Akbank'ın ilk temsilcisi olan Tarhan Danışman'ın kızı Aslıhan Danışman (36) ile Amerikalı Adam Madoian (32) iki gün süren eğlenceyle Türk geleneklerine göre evlendiler.

Türk geleneklerine göre evlenmek için Türkiye'de düğününü yapan Aslıhan Danışman " Adam'a Türk geleneklerine göre evlenmek istediğimi söyledim. İsteğimi sevinerek kabul etti. Geçen yaz Bodrum'a gelmiştik. Güler hanım Şarköy'ün çok daha uygun olacağını, şarap fabrikasında yapabileceğimizi söyledi. Biz de burada karar kıldık"

Güler Sabancı'ya ait Gülor Şarap fabrikasında 29 Haziran akşamı önce kına gecesi düzenlendi. Kına gecesinde gelin hanıma ve damada kına gelenekler çerçevesinde yakıldı.Damadın ve yurt dışından gelen misafirlerin ellerine kına yakıldı. Kına gecesinde konuklara Tekirdağ köftesi ile Mürefte Güzelleştirme ve Tanıtma Derneği hanımlarının yaptığı geleneksel Türk yemekleri ikram edilirken, Güler Sabancı'nın Gülor şaraplarından da sunuldu.

Güler Sabancı'nın annesi Yüksel Sabancı " Aslıhan kızımız kadar sevdiğimiz bir çocuk. Uzun yıllar Amerika'da yaşıyor olmasına rağmen Türk geleneklerine sırtını dönmeden, geleneklerimize göre evlenmek istemiş. Kına gecesi düğünü ile çok iyi bir atmosfer oldu. Kızım Nur'la birlikte biz de çok eğlendik. Allah bir yastıkta kocatsın, mutlu etsin" dedi.

30 Haziran Cumartesi günü yapılan düğünde, gelin süslenmiş at arabasıyla Şarap fabrikasının dış kapısından binaya doğru geldi. Burada gelini karşılayan damat, düğün töreni için gelen semazenin yanına gittiler. İstanbul Mevlevihanesi'nden, Mevlehinane şeyhi Nail Kesova'yı temsilen düğüne gelen semazen Murat Kanberi, Mevlana yılı olması nedeniyle, yaptığı konuşmada iki yabancı kültür insanının bir arada yaşamak için yüzük takacağını söyledi ve Mevlana'nın kim olursan ol yine gel felsefesine uygun, bir konuşma yaptı. Semazen Murat Kanberi daha sonra sema döndü.

Geceye katılanlara Şarköy'den gelen ince saz ekibi oyun havaları çalarken, falcılar da yabancı konuklara fal baktı. Gecede döner ikramında bulunuldu. Üzüm bağlarının, şarap kokularının içinde gerçekleşen düğünde herkes eğlendi. Gelinle damat Bangkok'ta kendi gruplarına ait bir otelde balayı yapacaklar. Düğüne Mürefte Belediye Başkanı Abdullah Perçin eşi ile katılırken, Kaymakam Mümin Heybet ve Belediye Başkanı Can Gürsoy düğün öncesi uğrayarak, hediyelerini vererek, düğüne iştirak etmediler.

Şarköyün Sesi Gazetesi (11/07/2007)
