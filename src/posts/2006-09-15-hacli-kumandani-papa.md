---
title: "Haçlı Kumandanı Papa"
date: "2006-09-15"
categories: 
  - Baş Yazı
---

![sovalyeler.jpg](../uploads/2006/09/sovalyeler.kucukresim.jpg)

  

Papa kardinalken adı **Ratzinger**'di. Kısa söylenişi **"razi"**... Papa olunca bazı muzipler **"papa"** ile **"razi"**yi birleştirip **"Paparazi**" yaptılar. İtalyanca olan **Paparazi** kelimesi eskiden **Türkçeye** de girmişti. Sokaklarda koşuşarak onun bunun resmini çekip, hakkında **yalan haber** düzenleyen gazetecilere **paparazi** deniyordu. Şimdi **Papa**'ya da "**paparaz**i" diyorlar.

Çok iyi ediyorlar. Binlerce yıllık saygın **"papalık makamına oturan**" bu yumurta hatası, iki yıl önce **Türkiye**'nin AB'ye girişine karşı çıkmıştı. Şimdi altı yüz yıl önce yaşamış sarhoş **bir Bizans İmparatorunun** deli saçması sözlerini naklederek yüce bir Peygambere **hakaret** ediyor.

Türkiye Diyanet İşleri Başkanı sayın **Ali Bardakoğlu**'nun bu adam hakkında "**haçlı zihniyetini taşıdığı**" konusunda, tam bir isabetle yaptığı **tesbiti** candan kutlarım. **Hoca efendinin** vakit saat geçirmeden hakaretini **Papa'**nın yüzüne çarpmasını tebrik ederim. Türkiye **laiktir** ama bu ülke **İslamın bayrağını** bin yıl taşımıştır. Daha da **taşıyacaktır.** Bazı Türkler son iki asırda **İslami yaşayışı** kenara bırakmış olsalar da asla **İslam'**dan çıkmış değillerdir. Bakınız şimdi ülkede **Papa**'ya karşı ne fırtına kopacak...

**Bardakoğlu**'nun "**Haçlı zihniyeti**" dediği dünya tarihinin ünlü "**haçlı seferleri**" dir. Bu seferler **Hz** **İsa**'dan sonra 1096 yılında başlamış 1208'e kadar kısa aralıklarla **5 kez** sürmüştür. Bu seferlerde **Avrupalı senyörler** ülkelerinde soyup sovana çevirdikleri halk kitlelerini **Şövalyelerinin** peşine takarak **Doğu**'ya göndermişler. **Kudüs** şehrini ve **Müslümanları** hedef göstermişlerdir. Böylece topraklarında **"başkaldıranlardan**" kurutulan **Senyörler** din bahanesi ile **kütleleri telef etmişler** ve savaşlarda sadece **Müslümanları** değil, Doğu şehirlerinde huzurlu yaşayan **Hırıstiyan** ve **Musevileri** de katletmişlerdir. Hani din savaşıydı...? Dünya tarihinin en büyük **yalanı** ve insanlığın **yüz karasıdır** Haçlı seferleri...

İlk **Haçlıların** çoğunluğu **asker** değildi. Sırtlarına bez parçalarından **haçlar** dikilmiş Avrupa' nın **aç ve sefil** yığınlarıydı. Güçlü kuvvetli, **zırhlara** bürünmüş, **sağlam silah ve atları** olan **Şovalyelerin** güdümünde **Anadolu**'dan geçtiler. Her yeri yakıp yıktılar. **Anadolu** o sırada **Selçuk Türklerinin** elindeydi, sıkı **savaşlar** oldu. **Suriye**'ye vardılar, görkemli İslam şehirlerini yere serdiler, halkını **kılıçtan** geçirdiler. Doğu, **Batı**'nın ne olduğunu o zaman öğrendi. Birinci **haçlı seferi** askerlik açısından bir **faciaydı**. Haçlılar yollarda açlık ve hastalıktan kırıldılar.

Haçlılar 1098'in aralık ayında **Suriye'nin Maarra** kasabasında insan eti yediler. Bu olay **Haçlıların** arasında bulunan tarihçi **Caen'li Raul** tarafından şöyle anlatıldı : " **Maarra'**da bizimkiler yetişkin **dinsizleri** kazanlarda kaynatıyor, çocukları da **şişe geçirip** yiyorlardı" Frenk tarihçi **Aix'li Albert** de ona katıldı " Bizimkiler sadece öldürülmüş **Türklerle Müslümanları** değil **köpekleri** bile hiç iğrenmeden **yiyorlardı**." dedi. **Haçlı** kumandanları ertesi yıl Papa'ya yazdıkları bir mektupta bu olayı şöyle **savunacaklardı**: "Ordu **Maarra'**da korkunç bir **açlığın** pençesine düştü ve ihtiyaç onları **Müslümanların** cesetlerini yemek gibi **canavarca** bir işe mecbur etti." (Amin Maaluf, Arapların gözünden Haçlı seferleri Shf.51)

Eski tarihlerde beş **Haçlı** seferi **Avrupa kilisesi** ve **Papalık** makamı tarafından düzenlendi. Çağımızda **Körfez** savaşıyla altıncı ve **Irak** savaşıyla yedinci sefer, **Amerika Birleşik Devletlerine** aittir. Şimdi **yedinci** seferin içinde bulunuyoruz...

Eskiden **insan eti** yiyen haçlıların bu gün yaşayan torunu **George Bush**, **Kyoto** andlaşmasına imza koymayarak dünyayı **gaza boğacağını** ima etti... Bu da yeni **Haçlının huyu**... Bundan sonra gelecek **Haçlılar** herhalde "**nukleer**" bomba taşıyacak... **Lübna**n'a çıkan Fransız tankları acaba yine bin yıl önce topraklarımızı çiğneyen **Goedfroi de Bouillon**'un emrinde mi ?
