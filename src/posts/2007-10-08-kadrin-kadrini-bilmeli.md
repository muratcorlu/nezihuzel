---
title: "Kadrin Kadrini Bilmeli"
date: "2007-10-08"
categories: 
  - Destur
---

![](/uploads/image/dua_hands.jpg)

  
Bu gece **Kadir gecesi**. İslam Dinine göre, **Müslüman** yaşamının esaslarını bildiren ana **öğüt Kur’an**, bu geceden **başlamak** üzere indirilmiş. Bu **dine** giren insanlar bu **kitabı rehber edinerek** hayatlarını **tanzim** ve **yaşam** sonrasını **garanti** altına almışlar...

**Yeryüzünde** insanlar var olduğundan beri kurulmuş **dinlerin** sonuncusu olan **İslam,** önce değişmeyen **Kur’an** hükümleri, sonra **Hz.  Peygamber’in** doğru olduğuna inanılmış **hadisleri,** sonra özüne, **sözüne** ve bağlılığına inanılmış **bilginlerin** sağlam **hükümlere dayanan yorumları** ve nihayet “islamla yaşadığını “ kanıtlamış örnek bir **toplumun** ilerleyen zamanlardaki **sorunlara** önerdiği **dürüst** çözümlerle ayakta duruyor...

**İslamın** dört ana kaynağının birincisi olan **Kur’an** ‘ın kavramdan **cisme** dönüşmeye başladığı **gece**... Bu yüzden **kutsal...** Bu gece yapılan **dualar** boşa gitmiyor... **Varlıkların varlığına** sebep olan, **sebeplerin sebebi** olan ve **sonsuza** kadar da olacak olan **Tanrı**, insanların **dualarını,** isteklerini, **temennilerini** bu geceye yoğunlaştırmalarından **ra****zı** oluyor.

**Kadir** gecesinin **hangi gece** olduğu ? **kesin** olarak bilinmiyor... **Ramazan ayının 27. gecesi** olduğu **genellikle** kabul edilmiş. Ancak “**duanın ve ibadetin** “böyle belirli bir **geceye** bağlı kalmaması ve **devamlı olması** için kesinlik yok... **“Her geceni kadir bil**...” demişler. Bir Arap şairi :

**“Ey hoca, kadir gecesinin işaretlerini   
Neden arayıp duruyorsun ?  
****Kadrini bilirsen ;****Her gece Kadir Gecesi’dir** ”

Demiş. Yani **“Kadrin kadrini bilmeli**” diyor. İnsanları devamlı **ibadete** alıştırmak için **her geceyi kadir bilmenin** karşıtı... İsmi unutulmuş bir başka şairin mısraları da şöyle :

“ **Her gece Kadr olsa, Kadrin kadri olmazdı seha   
 Her hacer cevher olaydı, cevher etmezdi beha**”

**Kadrin kadrini** bilmek için fazla **gayrete** hacet yok... Eskiler **ne yaparmış** ona uymalı... **Birikim kolaylık sağlar.** Şair Yahya Kemal “**kökü mâziye dayanan âtiyiz** “ demiş... Yani “**Kökü geçmişe dayanan geleceğiz**...” demek istiyor... **Çınar ağacı** gibi... Kökü yer altında dalları “**eflâke ser çekmiş...”**

**Kadriniz** ve gelecek **Bayramınız** kutlu olsun... **Mümin Dostlar** !
