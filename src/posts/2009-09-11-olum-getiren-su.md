---
title: "Suyla gelen ölüm"
date: "2009-09-11"
categories: 
  - Günün Çilesi
---

![](/uploads/image/_moglova_kemeri.jpg)  
_Mağlova Kemeri, Mimar Sinan 1564_

İzmit’in **Derince** kasabasında **Mimar Sinan** tarafından yapılmış birkaç **gözlü** küçük bir **köprü** var. Bir gün **Devlet su işlerinden** adamlar gelmiş “bu köprü çok **zarif**, su gelir yıkar, yazık olur, bunu **güçlendirelim**” demişler. İşçileri, **ustaları** malzemeyi getirip **köprünün** iki başına ikişer **beton direk** dikmişler. Uzaktan bakıp  “**Oldu”** demişler. Ertesi yıl **su** gelmiş, **beton direkleri** götürmuş, **köprü** duruyor.

**Utanmışlar** mı bilmiyorum ama ben şu içinde yaşadığımız **teknoloji çağı** medeniyetimizden **utanıyorum**. Motor gücünün, **bilgisayarın,** modern **hesaplama** yöntemlerinin bulunmadığı bir çağda bir “**hassa mimarının”** şu muhteşem inşaa gücüne bakınız.

**İstanbul'da Teknik Üniversite'de** yıllar yılı **Hidroloji kürsüsü** başkanlığı yapmış olan rahmetli Prof. **Kazım Çeçen** "Sinan’ın **su** mühendisliği cami **mühendisliğinden** ileridir” derdi. Anlaşıldığına göre bu **dahi insan** taşın, tuğla’nın **harc’**ın dilini bildiği **kadar** belki ondan da öte **su ile** konuşuyordu. Buna **Hakk** vergisi bir **evliya g**ücü dense yeridir.

**Sinan,  Kanuni Sultan Süleyman’ın** emri ile 1563 yılında İstanbul'un kuzeyindeki **Alibey** Deresinde eski **Jüstinyen kemerininin** onarımı ile uğraşırken **büyük usta’nın** şantiyesi bahar aylarında **dehşetli bir sel baskınına** uğramıştı. **Onarılan**  yerler yıkıldığı gibi **Bizans İmparatorunun** kemeri de temelden  **zarar** gördü. **Sinan** büyük gürültülerle ve **anaforlarla** akan sellerin ve **olağanüstü felaketin** orta yerinde uygun bir **tepeye** çıkarak kalın bir **çadır** kurdurdu ve **selin** nereden gelip nereye **aktığını** uzaktan bire bir yerinde inceledi. Tüm **planlarını** değiştirdi.

Bunun sonunda **“Güzelce Kemer**” adı ile **Kırkçeşme suları** sistemine **dahil** ettiği eski **Jüstinyen kemerini** bu güne gelinceye kadar **yıkılmamak** üzere onardı. Aynı f**elaket** sırasında  **inşa** sürecinde  olan ünlü **Mağlova Kemerini** de tamamlayarak **Sultanların İstanbul’unu** suya garketi. **Sinan, Mağlova** Kemeri ile dünyaya su **mimarisinin** en görkemli **örneğini** armağan etti. **Suyun** dilini bilen **Sinan**, onu dizginleyerek, **çekip** çevirerek, o çağda **insanoğlu**’ nun faydasına **sunmayı** da bilmişti.

Şimdiki beyler **sel yatağının** ortasına **mahalle**, önüne **kara yolu** yaparak insanları **mutlak** bir ölüme **mahkum** ediyorlar. **Kasıt** varmış gibi. Aynı **Sinan’**ın çocukları bunlar… 

Unutulmaması gereken bir başka nokta **Sinan**’ın arkasında **Kanuni Sultan Süleyman** gibi bir **cıhan hükümdarı**, o hükümdarın yürekli ve **namuslu** yakın çevresi ve keellem yekün **zirvesinde** yaşayan  **çağının** dünya devleti **Osmanlı İmparatorluğu** ve onun şanlı **saltanatı** vardı. Bir **mahalle muhtarina** söz geçiremeyen, **dere yatağında** boğulmuş çaresiz bir **devlet** ve **toplum** değil…   

Bu bir **uygarlık** meselesidir. **Derelerin** üzerine **ev** yapar, **arsaları** uzatmak için suya **geçecek** yer bırakmazsanız **o su** bir gün sizin **boğazınıza** sarılır, **medeniyetinizi** de yok eder namusunuzu da **onurunuza** da… Hayat veren su medeniyet **yerine ölüm** de getirebilir. **Rabbim** başka ceza vermesin.

  **![](/uploads/image/mercek5pl2.jpg)**.![](/uploads/image/kemer.jpg)![](/uploads/image/bent.jpg)
