---
title: "Sufi Müzik piyasası"
date: "2010-02-24"
categories: 
  - Dervish
---

_![](../uploads/image/sabribros.jpg)_

_Facebook'ta bir vatandaş "benim dini yönüm yoktur, müzik açısından paylaşıyorum" diyerek Pakistanlı Sufi Müzik üstadı Sabri Brothers'la ilgili bir video yayınladı. İlgilenerek yorum yaptım. Sunuyorum:_  
  
Batı'da son yıllarda Nusret Fethi Han'la başlayan Hint sufi müziği hareketi Sabri Brothers ile devam etti. Ben Kutsi Erguner ile birlikte bu adamlarla yıllarca aynı sahneleri paylaştım. Nusret'in yanında Sabri'nin fazla değeri yoktur.  
  
Ayrıca  İsmail bey "benim dini yönüm yoktur, bu olayı sadece müzik açısından  paylaşıyorum yanlış anlamayınız diyor" hayır efendim, bu alanda doğru anlama yeteneğimiz vardır.  
  
Dünyada dini müzik diye özel bir müzik yoktur, sadece dini içerikli şiirlerin müziğe benzer  basit namelerle okunması vardır, ona "lithani" derler. Şiirlerin veya kutsal kitaplardan alınan düz metinlerin derin anlamını ve lahuti boyutunu aradan çıkarırsanız ortada sadece mırıltılardan ibaret acaip  bir şey kalır ki ona da müzik denmez. Dinlenecek şey değildir. Din işine karışmadığınız anlaşılıyor. Sizi canü gönülden kutlarım. O işi dindarlara bırakmakta ne kadar haklısınız. Selamlar.
