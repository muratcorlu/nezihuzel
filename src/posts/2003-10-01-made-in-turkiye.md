---
title: "Made In Türkiye"
date: "2003-10-01"
categories: 
  - "kargadan-haberler"
---

Ben kargayım...İngilizce bilmem... gak...gak...gak... Kargalar ingilizce bilmezler...belki bileni vardır... belki gelecekte olacaktır... neyse... Ama bu kadarına aklım eriyor... Firmanın biri meyva suyu çıkarmış, kutusunun üzerinde çeşitli dillerden tarifeler, arapça bile var... yapıldığı yeri ise “made in Türkiye” diye yazmış... anlayamadım... gak...gak...gak bir bilen bulup soramadım. “Made in Turkey” olmayacak mıydı... Made in Türkiye... güle güle katıldım...Üstü ceket gravat, altı entari... hı...hı...hı...fıssssss... Ne tuhaf işler oluyor şu insanların dünyasında...Geçen gün Karaca Ahmet mezarlığının üzerinden uçarken mezarlık duvarının üzerinde bir yazı gözüme çarptı: “Dikkat ölüm tehlikesi” ona da aklım ermedi..acaba ölüler için mi ? canlılar için mi ? belirtmek gerekmez miydi...
