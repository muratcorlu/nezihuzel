---
title: "Sapanca'nın Sevimli Pıranha'ları"
date: "2006-09-13"
categories: 
  - "kargadan-haberler"
---

![piranha2.gif](/uploads/2006/09/piranha2.kucukresim.gif)Birisi **Sapanca** gölünde **"pıranha var"** dedi. Faziletle gidip baktık...Gaaak. Hguk. (korku sesi)

Görmedim ama bildiğime göre **pıranha** insan eti yiyen korkunç bir balıkmış, uzak ülkelerin sıcak denizlerinde yaşarmış...Gak guk... Nasıl gelmiş buralara gaaak. Guk. Balıkçının elinde tuttuğu küçük **sevimli** balık ise hiç de **öyle canavar bir balığa** benzemiyordu. Gaak guk. Fazilet'e sordum, o da  bilemedi. Herşeyi bilirdi ya... ne oldu buna ? Gaak. Gruk... **Balıkçı**ya soralım dedik. **Karga dili** bilmez ama olsun, belki anlaşırız... Balıkçı dile gelip **Karga**'ca dedi ki:

\-  Korkmayın sizi yemez, **Sapanca'da depremde yıkılan büyük otelin** yerine yapılan yeni otelin yöneticileri çıkardı bu lafı, havuzlarının müşterisi artsın diye.. Kimsenin tanımadığı bir **balık** bulup göle atmışlar... **Pıranha** çıktı diye ortalığı karıştırdılar... Gaaaak.

**Fazilet** bana baktı, ben fazilet'e baktım... gülüştük...

\- inandın mı ? dedim.

\-  İnanmadım...dedi. **Sapanca'**da herkes **her aklına geleni söyler**...dedi. Gaaaak.

Ben de inanmadım ama merak ettim...**gaak guuuuk**.  Hoca dedi ki: "Göle karıştırıp büyükçene   bir **çuval**  atacağım, sonra sandala bağlayıp uzağa çekeceğim,  sonra Kasaba'nın girişine bir yazı yazacağım: -**Göl canavarının** resmini çekmek **yasaktır-** diye gaak guuuk. O zaman **görün siz** olacakları..."
