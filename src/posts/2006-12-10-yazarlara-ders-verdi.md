---
title: "Yazarlara Ders verdi"
date: "2006-12-10"
categories: 
  - "bas-yazi"
---

 **[![pamuk.bmp](/uploads/2006/12/pamuk.bmp)](http://nezihuzel.net/2006/12/10/yazarlara-ders-verdi/pamukbmp/ "pamuk.bmp") Fransız** edebiyatı son zamanda **yüz elli yıl** hep sosyal **yaralardan** bahsetmiş... Fransız **yazarları** bu dönemde ülkedeki **eşitsizlikleri,** insanların çektikleri **çileleri**, gelişen şartlarda halkın **uyumsuz** davranışlarını,  **egemen** sınıfların **vurdumduymazlıklarını**. o sınıfların halkın nasıl **sırtına bindiklerini** anlatmış... Bu dönemin **edebiyatçıları** edebiyattan çok ülkenin **ızdırabını** dile getirmişler. Fena da olmamış, ama ne **yazık ki** o dönemde "yazarlık" **güme** gitmiş... Aradan **sıyrılıp** çıkanlar da olmuş, o zaman da onların **yazarlığı** öne geçerek işledikleri **sosyal** konular **gölgelenmiş...** Uzun zaman bir **itiş kakış** yaşanmış

Sizce **Victor Hugo'nun "sefiller"** romanı roman mıdır ? **sosyal konu** mudur ? elbette **sosyal konudur** ama onu öylece tanımaya **niyetli** olmayan ve **sınıfsal** çıkarlarına aykırı görenler, adamı **"romancı**" yapıp çıkarmışlar... Ne demiş bu **adam** ? onu soran yok... O zamanda **Paris'in** her yanını sarıp **kilisenin çan kulelerine** kadar tırmanan **"sefiller**" e baktıkça adamın **içi yanıyor**, kimse aldırmamış... "**Bravo** ne güzel **roman** yazmışsın" demişler.

Ben uzun zamandır bu konuyu **düşünüp** dururum. Son zamanlarda **millet** siyasete daldı, **yazarlık** nereye gitti ? Hani bizim **Hüseyin Rahmi**, **Reşat Nuri** gibi yazarlarımız, ne oldular ? **nereye** gittiler. Her eline kalem alan ya **hükümete** çatıyor ya koca koca fikirler üreterek **dünya siyasetine** parmak atıyor... Ben de yaptım bunu, bana dostlar durmaksızın **kültür yaz...** hatıralarını yaz dediler, ben ise hep **terslikleri, çarpıklıkları** konu edindim... Onlara hep bir **hikaye** anlattım : Vaktiyle Hindistan'da **Mahatma Gandi** **İngilizlere** karşı ölümcül bir **siyasi mücadele** verirken şair **Rabindranaht Tagor'a** haber yollamış, demiş ki : "**Hindistan** ateşler içinde, şair **rebabını** bıraksın da yanımıza gelsin, önce **vatanı** kurtaralım sonra hep beraber **saz** çalarız..." Ben bu sözü **şiar** edinmiş ve **Türkiye** çepeçevre yanarken **Mevlânâ'dan** şiirler okumayı **ikinci plana** atmıştım... Yanılmışım...

**Orhan Pamuğ'un** **Stokholm'deki Nobel** konuşması beni **uyandırd**ı. Beni uyandırdığı gibi bütün ülke **yazarlarını** da uyandırmalıdır. Hâlâ **Nazlı Ilıcak** gazetesinde "**Babasının bavulu..."** diye adamla alay ediyor... **Kadın**; sen **siyaset** yazdın da **bu güne kadar** neyi kurtardın ? Bırak **siyasiler** çöplüklerinde **eşinip** dursun, biz **yazarlar** kendi işimize **baksak** olmaz mı ?

**Orhan Pamuk** bu konuşma ile ülkedeki **yazarlara ve yazarlık mesleğine** hizmet etmiştir. Bir örnek gerekirse bu sayfada **görüşlerine** yer verdiğimiz **Lübnanlı** siyaset bilimci ve yazar **Yusuf Askar'ı** göz önüne almalı... Adamın **söylediklerini** o ülkede aşağı yukarı **herkes** biliyor ama kimse **söyleyemiyor**, gazeteye yazmaya **kalksa** hiçbir yayıncı **o sözleri** cesaret edip yayınlayamıyor... **Yazar**, yayıncı bulamadıkça **denizin yolunu** kaybetmiş **martı** kuşuna dönüyor... Siyasetçi **yazarları** yıldırdı... Zavallıları ana **karnında** zehirleyip yok ediyorlar... **Ne yapsınlar** ?

En iyisi bir çare bulup   **yazarlığa** geri dönsünler... **Yazarlık iyidir**. Ancak bir konu daha var: okunmayan adam **yazar** olmaz... Yazarlığın **ilk şartı** okuyucu sayısını çoğaltmaktır... "**Kendi yazar, kendi okur**" yazarlığın da artık **sonu** gelmeli... **Türkiye'de** yazar bolluğu var... Bu ülkede **yazar** sayısı kadar **okuyucu** yok... **Okuyucudan** çok yazar var... Yazar **korozyonu,** yazarlık **erozyonu...** Herkes **yazıyor,** kimse **okumuyor**... Okunmayan **yazarlar** pazarı. Neden yazarlar   ? bilmem. **Kitap alan** da okumuyor... **Rafa** dizip uzaktan bakıyorlar...

On altıncı yüzyılın büyük Şairi **"Fuzûlî**" nin döneminde **Irak'**ta o kadar çok **şai**r türemiş ki  hazret **"ben burada fazla gelirim**... "diye adını **"Fuzûlî**" koymuş... Yani türkçesi **"gereksiz"**   Ama yine de onca trişkadan **şairi** sollayıp adını bu güne kadar **duyurabildiğine** göre pek de **haklı** sayılmaz., Şu sözü,  **Tanrı** aşkına kim söyleyebilir:   ?

                                                     " Ger derse ki **Fuzûlî** güzellerde **vefa** var

                                                         Aldanma ki **şair sözü** elbette **yalandır..."**

**Orhan Pamuk** yalnız **Türkiye** değil, Dünya **yazarlarına** da ders verdi... Artık gerisini düşünsünler... **Bush'la** mı uğraşalım ? yoksa **deli pazarını** terkedip **edebiyata** mı dönelim ?
