---
title: "Ayna ve Hayal"
date: "2010-03-13"
categories: 
  - Altın Sorular
---

![](/uploads/image/molla.jpg)

Nazik bir talep ve cevabımdır:  
  
_Yaklaşık 3 senedir İngiltere, Londra'da yaşamaktayım ve Londra universitesine bağlı The School of Oriental and African (SOAS) adlı universitede doktora yapmaktayım. Doktora alanım Hz. Mevlana’nın şiirlerindeki linguistic yapı ile ilgili. Bunun yanında Hz. Mevlana’ya da cok fazla ilgi duymaktayım ve eserlerindeki Tanrıyı kavrayışındaki beyitleri ile ilgileniyorum. Bu konu ile ilgili sizden bilgi almak istemiştim İngilterede Mevlana’yı ve Turk kulturunu yaymak adına uğraşan bir akademisyen öğrenci olarak izniniz olursa efendim?_

_Şu sıralar yabancı bir grupla karışık bir akdemisyen ekibi Turkiyeye gitmeyi planlıyoruz universite birimi olarak. Bu yuzden entellektuel boyuttan en doğru kaynağa ulaşmak istiyoruz , Bu bizim için çok önemli ve bu konuda önemli bir Mevlevi olarak siz değerli zatınızdan yardım talep ediyoruz. Çeşitlilikten dolayı tam olarak ana kaynağa ulaşamıyorum. Siz neyi önerirsiniz acaba?_

Cevap:

Teşekkür ederim Yıllar önce Londra'da "Rumi Society" isimli bir kuruluş vardı. Bilmem devam ediyor mu ? Robert Braun ve Dick Temple önderleriydi. Bir grup insan pek değerli işler yapmışlardı. 70'li yıllarda Londra'da ayrıca bir grup Mevlevi için önayak olup gereğini yerine getirmiştik. Türkiye dışında ilk Mevlevi ayinleri 70'li yıllarda Londra'da olmuştu. Ben cümlesine katılmıştım. İngilizlerin vize zorluğu icat ettikleri günden beri bu ülkeye sitemim var.

Son 1986'da Londra'da bir konser yapmıştık . Bir daha o tarafla ilgilenmedim. Ama sizin şimdi orada oluşunuz değerli. Çalışmalarınızda başarılar dilerim. Bulunduğunuz okuldan elli yıl önce John Godlphine Bennett çıkmıştı. İşgalin ünlü Yüzbaşı Bennett'i.. Ben kendisini 1972'de bulup Üsküdar'da Özbekler Dergahı'nda  altı saat konuşturmuştum. Röportaj otuz yıl sonra yeni yayınlandı. Bennett Ortaasya Türk Tasavvufunu Batı'ya haber veren kişidir. Bu konular enteresan.

Mevleviliğe gelince: benim tercihim ilimden öte "aşk"tır. Yaşamayı ve Dergah düzenini skolastik bilgiye yeğ tutarım. Aynı dalga boyunda değiliz. Ancak elimden geldiği kadar size yardımcı olmaya çalışacağım.  
   
Zannımca çok "spesifik" bir konu seçmişsiniz. Binlerce belge, görüş ve yorum arasından aradığınızı bulup çıkarmak zor olacak. Tanrı yardımcınız olsun. Mevlana ve Allah ? Ayna mi ? hayal mi ? hangisi gerçek. Tabii ki Allah, o zaman Mevlana'yı en iyi Einstein anlatır. Değil mi Efendim ? Üst tarafını görüşürsek konuşuruz. İyi günler. İyi geceler. İyi, hoş ve verimli zamanlara.. Hoşçakalınız.
