---
title: "Külden doğan alev"
date: "2009-07-03"
categories: 
  - "bas-yazi"
---

![](/uploads/image/ates-alev-resimleri.gif)

Tüm **başkent**’in ve devlet çarkının bir **deniz albayı**na odaklandığı sırada aklımı ve f**ikrim**i bir isim etrafında **dolaşmaktan** kurtaramıyorum.

İnanamıyorum… Ben **bu yaşa kadar** yanında oturulacak, **eli öpülecek**, sözüne kulak verilecek, **gölgesine** sığınılacak, **ocağına** yakın durulacak  kimselerin, hep **eski kültürden** gelen kişiler olduğuna inanırdım. Bunlar **Osmanlı** asırlarının devamında yetişmiş **Doğu** insanlarıydı.

**Edebiyat,** şiir ve **musiki** bilirlerdi, **eski yazı** okur ve yazarlardı, tarih ve **kamu** bilincine **sahip** kişilerdi. İnsanoğlunun  bu güne kadar **üretip** biriktirdiği tüm **erdemleri** kucaklar, bunlarla **heyecanlanır** ve öylesine yaşarladı. Bunların en sonuncuları **Prof. Dr. Süheyl Ünver**, devrinin ünlü köşe yazarı **Ref’i Cevad Ulunay**, Mevlevî şeyhi **Mithat Baharî** Beytur, **Münevver Ayaşlı. Dr. Robert Anheeger** gibi önde gelen isimlerdi.

Bu değerli **insanlar** daha çok İ**stanbul** çevresinde doğup büyümüş, bu şehrin **rüzgarında** gelişmiş, eskilerin “ **Dersaadet: mutluklar şehri**” dedikleri bu eşi bulunmaz “**belde-i tayyibe: kutsal belde**” de gün ışığına çıkmış varlıklardı. **Balkan** ve **Islav** dünyasında “**Çarigrad:Çarlar şehri, kralar şehri**” denen yerin üretimiydiler.

Onlar bir **imparatorluğun** son erleriydi. Her **medeniyet** dairesinin şekillendirdiği **insan tipi** vardır. Onların derin **çizgileri** bellidir. Bunlar uzun zaman **bağlı** oldukları kültürün ve **temel** kaynaklarının **rengini** yansıtırlar. Yaşamın sorunlarını **çözmede** devrine göre **donanımlıdırlar.** Ancak devirler değişip **zamanlar** aktığında, eski **donanımlar** un ufak olup dağılır. O zaman  artık onların da **sonu gelmiş** demektir. Bu durum **eşyanın tabiyatına** uygundur.

İşte böylece o değerli **kişiler** de dünyamızdan **çekip** gitmişlerdi. Ama her **nedense** ben onların **hasretine** dayanamadım. Onları hep aradım. **Aradığım** onlar değil, onların **fevkalade** yüksek halleriydi… Çoktan çürüyüp **topraklara** karıştılar ve bir avuç **kemik** oldular. Arkalarında bıraktıkları **iz** ise yıllar boyu bir türlü **silinmedi**. Çünkü **yerleri** doldurulamamıştı. Yeni **gelenler** onlara benzemiyordu. **Şekil** değiştirmişlerdi. Kışın **uyuyan** yazın yeniden **kabuk** çıkaran **böceklere** benziyorlardı.

Şimdi eski yazı bilmeyen **ihtiyarlara** rastlıyorum. Kırk yıl önceki **ihtiyarların** hepsi, **Türklerin** bin yıl kullandıkları arap kökenli **eski yazıyı** bilirdi, hepsi eski **kültürden** haberdardı. Sanki **bin yılın** ortak belleği gibiydiler. Sonra gelenler **nereden** çıktı ? Başka bir **gezegenden** gelmişe benziyorlar. **Anlamsız** bir yaratığın görüntüsünü taşıyorlar. **Eski yazı** bilmedikledikleri bir yana, **yeni yazı** da bilmiyorlar, bunlar **hiç bir şey** bilmiyorlar. Bunların nesli **mağara** devrine geri döndü. **Binlerce** yıllık köklü **medeniyetleri** bir günde silip süpüren **Vandalları** andırıyorlar.

Bir çölde, **kızgın güneşin** altında düşe kalka **yürür** olduk, ne önümüz belli, ne **arkamız**, ne ufkumuz belli, ne **hedefimiz**, ne **pusulamız** belli, ne **çarkımız**. Bıraktığımız izleri ise **rüzgar** az zamanda siliyor.

İşte böyle bir günde ben **Ankara**’da buldum kendimi. Uzakta **silik** bir ışık yanmıştı. **Gökten** inmiş bir **mesaj** gibi kalbimde bir şeylerin **kımıldadığını** hissettim. Yüzyıllarca sürmüş **şerefli** bir tarihi olan, **pembesi**, alacası, **kızılcası** her türlü günü yaşamış, bu **sırlı şehirde**, bir nur, bir **ümit**, bir işaret olmalıydı. **Olmak** zorundaydı.

Böylece **çaldık,** bir Pazar sabahı eski **Meclis başkanı Ferruh Bozbeyli’**nin kapısını, **İstanbul** mebusu **Ahmet Tan**’la birlikte… Yanılmamıştım. Bir **iç güdü** beni o kapıya doğru bir **fırtına tayfı** gibi itmiş, **şehrin** **kargaşasından** çekip, **Ankara** dışına, o yöne sürüklemişti.

Yarım yüzyıldan beri ilk defa **eski yazı** bilmeyen, eski kültürle **ülfeti** olmayan, eskileri bir **hamlede** geçmiş bir insanla tanıştım. Oturduk ve **sohbet** ettik. Hayret… Hayret… Bu kişi de o **gidenler** gibiydi. Belki **kumaşı** farklıydı ama **gölgesinde** durulacak bir **adam** olduğunu anladım. Onun yanında insan **rahat** edebilirdi. Kendisini çekmişti. **Toplumdan** soyutlanmış gibiydi. **Kimselerle** konuşmuyor, değerli konuları sadece o **değerleri** bilenlerle paylaşıyordu.

Her şeyin **sıfıra indiği** bir anda yolda rastladığımız bu **değerli insan**, büyük olasılıkla bu **şehrin** mayasında yatan gizemli topraktan **yeniden** doğacak **bir insan neslinin** habercisidir. **Küllerin** arasında dolaşan son **kıvılcımlardan** parlayacak bir **alevin** ilk belirtileridir. Bir gün gelecek bu **şehir** yeniden **erdemine** kavuşacaktır. **Ankara**’yı tarihinde birkaç defa kurtaran eski “**ahi**”lerin “**seymen**”lerin kızılca günü yeniden gelecektir. **Gelmek** zorundadır.

**Eflatun**’a göre ülkeler “**erdem”**le ayakta durur. Şöhretli Yunanlı “**Cité model**” kavramında, **her şe**yin üzerinde yer alan  “**erdem**”e işaret etmiştir. **Eflatun**’a Şark’tan seslenen **Ebu Nasr Fârâbî** ise ona “**el medinet ül fâzıla**” diyor. Yani “**Erdemli insanlar şehri**”.

**İstanbul** altı asırlık tarihinde kuşkusuz “**el medinet ül fâzıla: Erdemli insanlar şehri**” olmuştu. Belki şimdi sıra **Ankara**’ya gelmiştir.  **Sabırla** bekleyeceğiz.
