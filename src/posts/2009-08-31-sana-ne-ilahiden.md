---
title: "Sana ne ilahiden"
date: "2009-08-31"
categories: 
  - Dervish
---

![](../uploads/image/_Meister_002b.jpg)

Rahmetli **Hüseyin Sebilci “Pir Sultan Abdal**” güfteli “**Güzel aşık cevrimizi**” başlıklı **Bektaşi nefesini**, bir coşku anında, **doğaçlama** olarak **nihavent** makamında ilk defa okuyup **millete** armağan ettiğinde ben **yanındaydım**. Elini **kulağına** koyarak birden **okumaya** başladığı anı **gün gibi** hatırlarım. Olay **İstanbul’da Karagümrük’te** Rahmetli **Muzaffer Ozak’ın** postnişin olduğu **Nureddin Cerrahî Dergahı Derneğinde** bir pazartesi **akşamı** meydana gelmişti.

Aradan **yıllar** geçti. Aşağı yukarı **ilahilerde** kullanılan her **makamdan** bestesi olan ve kolay **bestelenen** bu **güfteyi** okumayan kalmadı… Şimdi şarkıcı **Hayko** okuyacak dediler… **Merak** edip dinledim. Aman **Allahım**… evlere **şenlik**… Bırakınız **ilahi** üslubunu, ses özelliğini, **tavır** farkını falan **filan,** adam sözleri **yanlış** okuyor. Güfte şu:

                                             _Güzel aşık cevrimizi çekemezsin demedim mi_

                                             _Bu bir rıza lokmasıdır yiyemezsin demedim_ _mi_

Buradaki **“yiyemezsin**” kelimesini “**Yiyemeeezsin**” demedim mi diye okuyor. Yani “**yi-ye-mez-sin”** şeklinde aynı **uzunlukla** okunması gereken dört hecenin üçüncüsü olan “**mez**” hecesini olması gereken **boyundan** üç misli fazla okuyarak inanılmaz bir **prozodi** hatası yapıyor. Söz ile **melodinin** buluşması anlamına gelen **prozodi** kavramında **sanatçı** gerek duyuyorsa **değişiklik** ve tasarruf yapılabilir. **Şarkıcının**  buna hakkı vardır,. Ancak bu **değişiklik** ve tasarrufun “**güzel**” ve “**yerinde**” olması gerekir. **Güzellik** görecelidir, derseniz pekiyi ! onu **tartışmayalım**, ama “**yerindelik**” mutlaka tartışılmalıdır.

Bunlar **teknik özellikler**, gelelim işin “**ilahi** ” bölümüne…**Türk** musikisinin bir formu ola “**İlahi”** özel bir müziktir. **Fizik** tekniği açısından diğer **formlarla** farkı olmamasına karşılık **onlardan** ayrılan **dehşetli** bir yanı vardır ve bu **niteliği** dolayısı ile **icrasında** bazı şartlar ve **kurallar** aranır.

İlahi **özel** bir müziktir. **Dini** temellidir. İlahide kullanılan güfteler **dini** ve **tasavvufi** şiirlerdir. Bir **felsefenin,** duyuşun ve **duruşun** ifadesidir. **İlahi** okuyacak kişi **melodiye** bağlı olarak söyleyeceği şeylerin ne anlam **ifade** ettiğini bilmek zorundadır. Bunlar diğer **müziklerde** olduğu gibi yaşanan dış **yüzey** hayatın günlük **konuları** değil, insan **ruhunu** ilgilendiren  çok daha derin ve **ağır** konulardır. Bunlar “**ilahi**” konulardır. Dolayısı ile bunları okuyacak kişi de “**ilahi**” olmalıdır. Bu müzik **kişinin** kişiliğinden gelir. Ağzının **ucundan** gelmez…

**İlahi** son zamanda **şarkı** gibi her herde okunuyor. Bu yanlıştır. **İlahi** eskiden **tekkelerde** usül sırasında, meydanlar  açıldığında **evrad** ve **salavatlardan** sonra **esma**’ya sıra geldiğinde okunurdu. Bu yüzden eski zamanlarda **zikir** meclisleri kuran insanlar  “**ilahi okuduk**” veya “**zikir ettik**” demezler, edeben **“esma sürdük**” derlermiş. **İlahi** okumanın adı “**esma  sürmek**” miş. Yanı **Hakk**’ın **doksandokuz** isminin arasından seçilen **yedi esmayı** sırası ile tekrarlamak…

**İlahiyi** caminin, tekkenin ve **zikir** meclisinin dışında okumak **bid’attir**. Şimdi taraftarı çok,  O zaman “**bid’at-ı hasene**”ye girer mi bilmem ? Bunu **ben de** zaman zaman yapıyorum. **Kırk senedir** İlahi konseri yapıyoruz. **Allah** Affetsin.

Bir de **İbrahim Tatlıses** haftaya “**tala el bedri aleyna**” yı okuyacakmış. **Fas’tan Endonezya’ya** kadar tüm **İslam dünyasının** göz bebeği, kulak zarı olan bu **ilahiyi** bakalım **hazret** nasıl okuyacak ? **Rabbim** kabul etsin. **İlahi** kat’iyyen **popüler müziğin** konusu değildir, ama **çi faide**, devir o **devir** değil.
