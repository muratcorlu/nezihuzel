---
title: "Cenazeye giderken korkuyorduk !"
date: "2010-08-21"
categories: 
  - Baş Yazı
---

 [![kaynak.jpeg](/uploads/2010/08/kaynak.jpeg) _Hafız Sadeddin Kaynak 1896-1961_](/uploads/2010/08/kaynak.jpeg "kaynak.jpeg")

Nezih Uzel (Arşiv'den) Sadeddin Kaynak 27 mayıs ihtilalinden birkaç gün sonra İstanbul'da vefat etti. Cenaze namazına korka korka Beyazıt Camiine gittik. Aman Allahım, bir insan seli.. Namaz kılındıktan sonra tabut musalladan hareket ederken bir kıyamet koptu.. Tüm beyazıt meydanını dolduran onbinlerce insan gök gürültüsünü andıran bir uğultuyla Yunus Emre'nin "ey aşıklar, ey aşıklar gelin Allah diyelim, Bezmi Hakk'a layıklar gelin Allah diyelim "... diyen ilahisine coşkuyla başlayınca sanki Fas'tan Endonezya'ya Tüm islam dünyası "Allah" diyordu. Derviş Himmet güfteli İkinci ilahideki "Ey Muhammmed ümmeti tutun farzı sünneti" mısraına sıra geldiğinde cemaat coşkunun zirvesindeydi. Mesaj kainatı kapladı. Ben elli yıldır bir daha böyle feyyaz bir cenazede bulunmadım. Kaynağın yakınları daha sonra bu iki ilahiyi cenazesinde okunmak üzere bestelemiş olduğunu rivayet ettiler. Rahmetullahialeyh. Şimdi Edirnekapı'da o ilahilerin nuruna sarılı yatıyor.
