---
title: "Biri Babayasa yapsın"
date: "2008-01-18"
categories: 
  - Günün Çilesi
---

                **[![1225.jpg](/uploads/2008/01/1225.jpg)](/uploads/2008/01/1225.jpg "1225.jpg")**

Gravatlı, **beyaz bıyıklı**, ince uzun bir adam **Memedali**’nin **32\. gün**’üne çıktı. “**Yargı Kararlarına aykırı yasa yapılamaz**" dedi. **Siyaset** yazmıyayım diyorum, **elim** dursa **dilim** durmuyor… Gel de **patlama**. Az daha camı açıp “**yangın vaaaar**. diye bağıracaktım.

Bu öylesine **saatli bomba** veya uzaktan **kumandalı** ateşlemeli, **dinamit lokumu** veya **terörün** bilmem hangi **teknolojiye** bağlı plastik **fünyeli** terörist **bombası** ki, insanı **dehşeye** düşüyor…

Tüm **gazetecilik** yıllarım **anayasa** ve **rejim** tartışmaları ile geçti… Bu kadar **saçmasını** duymadım. **Merak** ediyorum (!) **Atatürk**’ün açtığı ve duvarına “**hakimiyet millet**indir" yazdığı **Türkiye Büyük Millet Meclisi**’nin kapısının önünden bu **zat** geçmiş mi ? …

Bu zat **Fransız ihtilalinden** beri halklara verilen **şerefi** aklına getirmiş mi ? “**Devleti hakimler mi yönetecek yoksa seçtiğimiz insanlar mı** ?" sorusunu aklına  getirmiş mi ?  Ben bu soruyu Rahmetli **Nihat Erim**’in başbakanlık zamanında, **ortalığı** kasıp kavuran **Anayasa** tartışmaları sırasında, o zaman çalıştığım “**Bizim Anad**olu��? gazetesinde sormuştum. Kimse **cevap** vermedi… Yoktu ki cevap. **Suskunluktu** cevap...

Bu ne **faşistliktir**…Koskoca bir **yasama organını** ve onun arkasındaki muazzam **halk kitlesini** hiçe sayarak “**yargı kararlarına  göre yasa**" demek ne demektir  ? herhalde size göre bizi **seçtiğimiz** adamlar değil,  **yargıçlar** yönetecek ? Bunu **Demokrasiyi** çıkaran eski zaman **Yunanlıları** duysa saçlarını **başlarını** yolarlardı. Bu **kafayı** ne zaman bırakacaksınız ? Bu **sınıfsal, bürokratik,** eskimiş, **tüyleri** yolunmuş, **boyası** dökülmüş **kelleyi** daha ne zamana kadar **yanınızda** taşıyacaksınız ?

Öncelik **kimde** ? yasamada mı ? **yargıda** mı ? Yargıdaysa bu kadar **tantana** neden ? seçimler, **sandıklar**, oy pusulaları **ne işe** yarıyor ? Dizin süslü sırmalı **mağrur** yargıçlarınızı **Ankara**’ nın hür **ufuklarına**, çıkarsınlar **yargı kararlarını**, yönetsinler gül gibi **Ülkeyi,** kapatın **Meclisleri,** kaldırın **seçimleri**, sandıkları, yırtın **oy pusulalarını**, eve gönderin **Yüksek Seçim Kurulunu,** iş bitsin gitsin… **Demokrasi** gelecek **bahara** kalsın.

Be **Allahın** dangıl **dungul** adamı, ne çıkarsın o **TV’de** konuşursun ? bunca **adam** bakıyor ayıp değil mi ? Oraya seni **kim** çıkardı ? Sen **demokrasi** nedir bilir misin ? hiç **duydu**n mu ? bırak **demokrası**’ yı, **mantığa** uyuyor mu ? Şu söylediğin, **suları tersine** akıtmak değil de nedir  ? **Yasa** çıkar **yargıç** uygular, bu kural **tersine** mi dönecek ? önce **yargı**ç sonra  **yasa,** öyle mi ? önce **ağaç** büyüsün sonra altına **toprak serelim** der gibi bir şey… Hani adam “**önce gemi yürüsün, sonra istim gelir** " demiş…

**Türkiye**’de **Anayasa**  tartışmaları, bu çeşit **adamlar** var oldukça daha uzun **yüzyıllar** devam edecektir. **Rabbime** şükürler olsun ki, **yüce** halkımız kendi **Anayasa**’sını kalben, **vicdanen,** aklen **mahfiyyen**, kendi **Devlet** olma sosyal **içgüdüsü** ve yüzyıllara dayanan **medeni duyguları** ile  öylesine **parmak ısırtacak** bir **ihtişamla** yürütüyor ki, bu **kallavî kafasızların** yanına dahi uğrayamayacakları **ilke** ve **düsturlarla**… Yoksa bu kadar **sarsmaya**, yıkma girişimine, **örselemeye** bu yapı dayanamazdı…

Ben anladım ki, **yönetimsel çevre** dağınık ve kötüyse, **halk** iyidir. **Diğergam** ve **yüksek** ruhludur. Yönetim **düzenliyse** halk **bencil** ve **egoisttir**. Bu da **Nuru ilâhî**’nin insanoğullarını siyanette **gayretûllaha** müstenid bir  **Hakk** tecellisi. Tarifi ancak “**ehlûllaha**" ait. İşin **doğrusunu** onlar biliyorlar.

Ne garip **tecellidir** ki, bu adamların **pejmürde** halleri, halka **hikmet** aşılıyor… Tepedekiler **bozuk düzen** çaldıkça halk **kendine** geliyor, **düzeliyor**, okumuşlardan **ümidi** keserek kendi **kamu** düzenine kendisi **karar** veriyor… Bunlar tüm sistemlerini “**halk cahildir**"e göre ayarlamışlar, tüm **yasalarını** bu **minval üzre** kurmuşlar, halbuki **halk** doğasının gereği ilerliyor, **gelişiyor, büyüyor,** haberleri yok…Beylerin **Mostraları** yakında tükenmek üzere… Bunlar **kuyruğunun** yandığını duymayan  **dinasorlara** benziyorlar.

**Bozun bozun**… siz sadece **kendinizi** bozarsınız, bize **zararınız** olmaz…Biçare **adamlar**…**Anayasa hukuku** bu ülkede “**kapı gibi**" dururken bunlar her **on** yılda bir **anayasa** yapıyorlar… yaptıkları **anayasalar** tutmadıkça **yenisini** yazmaktan bıkmadılar. **27 mayısçılar** geldi **Anayasa**’ya soldan baktılar, **Evren paşacılar** geldi **sağdan** baktılar, şimdi de yeni **Anayasa** **Sapanca**’daki **Kaçamak Oteli**’nde **Malezya**’dan ithal **masajcı** kızların **yağlı kremleri**, kokulu sabunları ile **yıkanarak** yakında çıkar… Bu da **Kaçamak Oteli Anayasa**’sı olacak. **Allahüâlem.**

**Yeni Osmanlılar, Jön Türkler, İttihatçılar** hep **Anayasa** yaptılar. Hiç **Babayasa** yapan olmadı.  Geçmişte hiçbir **Anayasa** aşağıdan **yukarıya** gelmedi, hep **yukardan aşağı**…Hiç biri yeraltındaki **madene** ulaşamadı.. Hep **yukarlarda** gezindiler. Kim yakalarsa **Devleti**, Anayasa yapıyor… Biri **Babayasa** yapsın.

Kim ne yaparsa **yapsın**, şanlı **Devletim “devleti ebed mü**ddet"kuralı ila tüm **haşmet**i ile yürüyor… **Anayasayı ve Devleti** kalbinde yaşatan **mükemmel vatandaşlarla**…
