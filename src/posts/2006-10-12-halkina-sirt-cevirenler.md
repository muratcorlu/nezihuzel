---
title: "Halkına sırt çevirenler"
date: "2006-10-12"
categories: 
  - "gunun-cilesi"
---

![nobel.jpg](/uploads/2006/10/nobel.kucukresim.jpg)  Hep **Türkiyeyi**, vatanını **jurnal** eden yazarlar **Avrupa**'dan ödül alıyor... **Nobel** kazanan **Orhan Pamuk'**un da ülkesini jurnal ettiğini **sanırım** bilmeyen yoktur. **Ermeni** olayında karşı tarafı seçtiğine göre bu **yazarın** da artık kurallaşan **geleneğin** dışına çıkmadığı ve bu yüzden **ödüle** laik görüldüğü apaçık ortada. Vaktiye **Yaşar Kemal** de yurt dışından **ödüller** alırken başka türlü bir **yapıya** sahip değildi. **Batı dünyası** kendi kalesine **gol** atan Türk edebiyat **karmasını** çok seviyor...Halkına **sırt** çevirenleri...

Bu kişilerin dünya **edebiyatında** acaba başka **örnekleri** var mıdır ? **Ülkesini** kötüleyen bir **Japon** veya bir **Meksikalı** yazara rastlanmış mıdır ? Bu kişiler hangi çeşit **yazar** neslinden gelmiş kişilerdir ? Bu zamana kadar **örnekleri** görülmediyse herhalde **gelecek** nesillerden olmalıdırlar.

Toplumlar genellikle **yazarları** ile düşünür, **ressamları** ile görür, **müzisyenleri** ile ruhlarını dinlendirirler. Bu üç **san'at dalı** da toplumdan ilgi gördüğü sürece **doğar**, **gelişir** varlığını korur. Geçmiş zamanların **toplum** hareketleri incelendiğinde eski **çağlarda** meşhur olmuş san'at yapıtları,toplumların **iç dinamiğini** kuşkuya yer vermeyecek **biçimde** ortaya koyar.

Bu olgunun en çarpıcı örnekleri **destanlardır**... destanlar bazen siyasi **devirleri** ve sosyo-politik **rejimlerin** en koyu renkli olanlarını dahi başarı ile **aşarak** toplum yaşamında her engeli **geride** bırakırlar. **Kırgız** halkının **"Manas"** destanı 70 yıllık **Sovyet rejimini** sollayarak yaşamına **devam** etmiştir. Bu destanın gücünü farkeden **Bolşevikler** onu vaktiyle **yasak** etmişlerdi. Halk **destanları** ile yaşar. **Destanlar** yaşıyorsa halkın da **yaşam gücü** devam ediyor demektir.

Bu anlamda **Yaşar Kemal** ve **Orhan Pamuk'tan** gelecek nesillere ne kalkacaktır ? Bu iki **yazar** kendi devrinde   kimler tarafından **okunmuşsa** elbette gelecekte de onların yaşamlarını **temsi**l edeceklerdir. Bu gün onlara **ödül** verenler hangi **kriterleri** kullanıyorlar ? **Türk halkı** tarafından üzerinde durulan **değerler,** acaba **Nobel**'cileri ilgilendiriyor mu ?

Bir **Türk** yazarının **Nobel** ödülüne laik görülmesi yine de beni **mutlu ediyor**, ancak böyle bir ödül o **yazarın** içinden çıktığı **halk** tarafından verilmeliydi. Ne var ki **halkın** kendisini aşağılayan bir **yazara** ödül vereceğini de pek **sanmıyorum.**

Vaktiye Osmanlı sadrazamı **Mehmet Emin Ãƒâ€šli Paşa** "bir icraat yaptığımda **Rus** diplomatlarının yüzüne bakarım, eğer **gülüyorlarsa** Devlet için kötü **yapmışım** demektir. **Surat** asıyorlarsa **Devlet** için iyi yapmış olduğuma **kanaat** getiririm" demişti. **Paşa** demek istiyor ki : "bir siyasi **karara** yabancıların sevinmesi **Türkiye** için faydalı değildir, üzülmeleri **gerekir**..." Eğer birimizin **maarifetine** yabancılar **ödül** de veriyorlarsa o daha da kötü...

Vaktiiyle **Yunanlılar Ayasofya** müzesi müdürü rahmetli **Feridun Drimtekin'e** madalya vermişlerdi. Göğsünde şerefle taşır, **resim** çektirirdi. **Feridun** bey'in sonradan **Sultan Fatih'in** vakfı olan **Ayasofya medreselerini** "eskidi" diye yıktırdığı anlaşıldı. Acaba **Yunanlılar** o **madalyayı** müdüre medreseleri **yıktırdığı** için mi vermişlerdi ?   Orasını bilemem ama **Feridun bey**   madalyası ile pek **öğünürdü**. Feridun bey ayrıca camiye çevrilmiş eski **Bizans** kiliselerini "**tamir olacak..."** diye uzun süre boş bırakıp sonra **kilise-müze'ye** çevirmesi ile **müzeciler** arasında meşhur olmuştu. Bunun **en iyi** örneği **Azerbaycan** fethinden sonra **Fethiye Camii** olan İstanbul Fatih'te **Pammakaristos** kilisesidir.

**Orhan Pamuk'un** **Nobel** Ödülü'nün de bir **işareti** veya **madalyası** varsa o da **Feridun Drimtekin** gibi göğsüne takıp **resim** çektirmelidir. Böylece **"ihanet"** belgesini bulur.
