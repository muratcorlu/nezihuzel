---
title: "Dünyayı gizlilik yaktı"
date: "2010-12-02"
categories: 
  - Günün Çilesi
---

[![dunya.jpeg](/uploads/2010/12/dunya.jpeg)](/uploads/2010/12/dunya.jpeg "dunya.jpeg")

“**Wikileaks** açıklamaları” dünyada da **yeni** değildir. 1971 yılında bir **Amerika**n gazetesi “**Pentagon Pepers:**  Pentagon’un kağıtları” başlığı altında bir **dizi** yayın yapmış ve dünya **altüst** olmuştu. Sonra bu yayının **Amerika**’nın gizli çıkarlarına **hizmet** ettiği ve o zamanki **yönetim** tarafından kasden **çıkarıldığı** ileri sürüldü. Olabilirdi… Kimbilir belki şimdiki **Wikileaks**’ın da böyle bir emeli ve de gizli bir **maksadı** vardır. **Nereden** bilelim.

İşin içinde "**maksat**" aramak işi örtmenin **tek** çaresidir. O zaman herkes **kendine göre** değişik **maksa**t arayışına girer ve konunun **anlatmaya** çalıştığı şey **gölgelenir**. Ortalık cadı kazanına döner, gerçek **sislenir** ve İşten zarar görecek **karanlık** çevreler rahat **nefes** alırlar. Bu bir çeşit "**gündem saptırması**" dır. Oldukça **etkilidir**.

Bu **çeşit** bir belge yayınlandığında ilk tepki “bunun **neden** yayınlandığı” dır. Kimse **belgenin** ne olduğuna ? ne **demek** istediğine ? içeriğinin ne **olduğuna** merak etmez,  acaba **bunu** kim ? ne **maksatla** ? yayınlıyor, ilk **sorulan** soru bu. Bu günlerde  **tüm** köşe yazarları aynı **başlığı** atıyorlar: “**sızdırılanlar**” neden sızdırıldı ? Bir “**haber**” eğer o günlerin “haber **mantığına**” ve “**modasına**” uygun değilse ve **birilerinin** kanına dokunduysa, onun adı “**sızdırma**” dır. Bu sözü herkes **bilir bilmez**, anlar anlamaz tekrar ediyor. Ülkede şu günlerin  “**ulusal ezberi**” bu..

“**Sızdırma**” nedir ? ne demektir ? Mesleği **gazeteci** olan bir insan bir haber yakaladığında bunu "**haber**" olarak yazar, sorumluluğunu da **üstlenir**, hukuki sonucuna da **katlanır**. Haber “**sızdıranla**r” ise bir çeşit haber **hırsızlarıdır**, casustur onlar. Muhbirdir, **müzevirdir**, yüzsüzdür, **maksatlıdır**, art düşüncelidir, **sinsi** ve düzenbazdır. **Alçaktır**. . Onlara biz “**muhbir**” deriz. Ben gazete **yönetirken** böylelerinin getirdiği haberlere hiç **kulak** asmazdım. Zaten o çeşit **haberler** olabildiğince başka kaynaklardan **doğrulanmadıkça** kullanılmaz. **Gazetecilik** dilinde aynı kökende çıkma olmasına rağmen “**muhbir**” ile “**muhabir**” sözcükleri  **birbirinden** çok farklı olarak kullanılır.  Namuslu bir **gazeteciyi** bir “**muhbir**” veya **casusl**a karıştırmak vicdansızlıktır.

Avusturalyalı gazeteci  **Assange** iyi bir iş yapmıştır. Amerikan **Time** dergisine verdiği demeçte"**Gizlilik** birçok şey için önemli, ancak **diplomasi** ve **küresel** ilişkiler için de **geçerli** midir ? diye sormuştur. Bu **fevkalade** önemli bir sorudur. Meselenin özüdür. **Hareket** noktasıdır. **Assange** örneğin **karı-koca** arasındaki gizliliğin **uluslar** arası işlerdeki **gizlilikten** farkı olmalı demek **istemiştir**.

Ben bu **sav**’a yürekte katılıyorum. **Karı-koca** arası veya bir **ekonomik** çarkın içindeki **gizlilik** nihayet belirli bir **tahribe** yol açar ama **küresel ilişkiler**  çapındaki gizliliklerden **savaşlar** doğuyor, ülkeler **yanıyor**, insanlar kitleler halinde **ölüme** doğru **koşarcasına** gidiyorlar. **Gizli kapılar** ardında kurulan **alçakça** düzenler, yalan ve **dolan** çarkları yüzünden **milyonla** insan açlık ve **ölüme** mahkum oluyor.

1914 **Birinci dünya savaşında** savaşan iki tarafın silahlarını aynı **firmala**r üretiyordu. Bu firmaların **temsilcileri** ve savaşacak ülkelerin **diplomatları** savaşa yakın günlerden  bir gün gizlice **İsviçre**’nin ucra bir kasabasında **toplanmışlar.** Sabaha kadar “savaşta kullanılacak **topların çaplarını**” konuşmuşlar. Ertesi günü **pazarmış,** halk barış için **dua etmek** üzere **kiliseye** gidiyormuş. Gizli **silah** toplantısına katılan devrin İngiliz başbakanı **Lyod Geoge** yıllar sonra  **hatıralarında** diyor  ki : “**Kiliseye** gideceklerine gelip bizi burada öldürselerdi **savaş** çıkmazdı..”

**Endülüs**'te son **İslam** kalesi olan **Granada** düşerken **Aragon**’larla Müslümanlar arasında aylarca süren **gizl**i müzakereler yapılmış, **halka** hiçbir şey söylenmemiş, sımsıkı kapalı **kapılar** arkasından, **pencere** kenarından hiçbir haber “**sızdırılmamış**” Halk Granada’nın düşeceğine hiç inanmazmış. “**Barış** görüşmesi yapılıyor” zanneder, bekler dururmuş.  Bir sabah kardinal  **Jimenez, Elhamra** sarayının üzerine **haç’**ı diktiğinde sonucu öğrenmişler.

Dünyanın derdi “**gizliliktir**”. Her mel’anetin başı **gizliliktir**. Her **bela** gizlilikten çıkar.
