---
title: "Paparazzi Tarihçi Murat"
date: "2007-01-08"
categories: 
  - Destur
---

[![1684.jpg](/uploads/2007/08/1684.jpg)](/uploads/2007/08/1684.jpg "1684.jpg")Hayır efendim ! **Türkiye** tarih yazarlığını senden öğrenmedi. Senden önce **Reşat Ekrem Koçu** ve **Feridun Fazıl Tülbentçi** vardı. Onlardan önce de **Ahmet Refik Altınay**... **İsmail Hami Danışmend.**.. Daha pek çokları vardı... Hepsi **rahmetli** oldular... Kız demiş ki anasına -Hadi ana **öğünelim**... Ana - dur kızım demiş, **bizi bilenler** ölsün, öğle **öğünürüz**... Biz daha ölmedik o **saygıdeğer** eskilerin bıraktıkları **eserlerin**, serin gölgesinde **yaşıyoruz**...

Çıkmış "**Türkiye tarih yazarlığını benden öğrendi**" diyor.... Destur, adama **gülerler.** **Türkiye**'de Tarih benim sayemde **moda oldu** diyor... Kardeş sen kimsin ?... Senin yaptığın **tarihçiliği** ben kırk beş yıl önce **Yokuşta**, Vakit yurdunda çalışırken, yandaki odada **takvim** düzenleyen **çocuklar** yapardı... **Köpeksiz** köy bulup **değneksiz** gezmek işte buna derler... Sen biraz **güzelleşsene**...

**Murat Bardakçı İlhan Bardakçı**'nın oğludur. **İlhan Bardakçı** ünlü **Çorum valisi Cemal Bardakçı'**nın oğludur, Dede **Devlete** hizmet etti, **Baba**, Bab-ı âli'ye, bu da şimdiki **heyeti umumiye**'ye hizmet ediyor... Ben tarih **yazarıyım** diyor... **Tarifeyi** bilirim iyi **yemek** yaparım diyor... her eline **tarife** geçiren iyi yemek yapsa dünya **yemekçi** dolardı.

Şükür **Tanrı**'ya ki **Ref'i Cevat Ulunay** ve **Reşat Ekrem Koçu'**yu anmışsın. Biri beni **mesleğe** sokan adamdı, diğeri ana **kaynaklarımdan** biriydi... Dur sana **ikisini de** anlatayım:

**Ref'i Cevat Türk** ve **Dünya** ölçüsünde en fazla **okuyucu** kazanmış **ender** bir **köşe** yazarıydı. Yazıya Bir **ömür** harcamış, birkaç **nesil** görmüş, bir **imparatorluğun** dağılıp yerine bir **ulus devletinin** kurulduğuna **tanık** olmuş, **Doğu** ve **Batı** kültürleri arasında edindiği   tüm **deneyim, bilgi, görüş** ve **tesbit** yükünü mesleğinin **zirvesine** taşımıştı. **Milliyet**'in 120 bin sattığı yıllarda günde en az **kırk bin kişi** Ulunay'ı okurdu. **Tarih görmüş** ve yazdığı olayların çoğunu **yaşamış bir yazar** olduğu için **güncel** yazıları ister istemez **tarih**'e sarkardı. O, döneminde **Tarih yazarlığının** en önde geleniydi. Günün **çarpıcı** konularının geçmişteki **kökenlerini** ondan iyi **yakalayan** yoktu. **Gücü** buradan geliyordu. İnanmış   bir **Müslüman** ve ileri bir **Osmanlıydı**. Ancak **siyasette yanlış ata** oynadığı için **zorunlu biçimde** uzun süre **Türkiye'**nin uzağında kalmış  **zor** bir hayat yaşamıştı.

**Reşat Ekrem Koçu** ise hiçbir **siyasî** duruşu olmayan özellikle büyük bir **tarih yazarıydı**. Yazıp bıraktığı eserlerden pek çok **tarihçi** ve **tarih yazarı** yetişti. Günü geçmişe bağlamanın **Ulunay**'ı da sollayan ulaşılmaz **teorisini** kurmuştur. İçinde **yaşadığı** zamanı bir **radar ekranı** gibi izler, geçmişte, **güncelde** hatta gelecekteki olayları bilirdi. Derin bir **gazeteci sezgisiyle** parmak bastığı  konuları her kesin **anlayacağı biçimde** yazmak ona mahsustu. Bir zaman **Türkiye**'ye hırpani, kılıklı **genç turistler** geldi. Onlara "**Hippy**" denirdi. **Koçu** bunları ele aldı ve **iki yüz yıl** önce **İstanbul şehrinde** yaşamış benzerlerini buldu. O zamankiler "**malta çakşırı**" denen kısa, dar bir **şort** giyerlermiş, ayrılmaz ressamı rahmetli **Sabiha Bozcalı**'ya bir resim yaptırdı. Resimde "**malta çakşırlı"** bir İstanbul sergerdesi ile dar **kot pantalonlu** bir "**hippy**" yan yana duruyordu. Ben "**güncel**"i çözmeye yaramayan **tarih bilgisinin** değersiz **boş hikayeler** olduğunu ondan öğrendim. **Tarih yazarlığına** sonradan yazı yazmak ve okutmak bilmeyen **"bilimseller**" girdiği için **insanlar** tarihten **nefret** ettiler.

Tarih toplumların "**bilinçaltı**" dır. Toplumsal **yaşamsal** davranışların **kökenlerini ve** olayların **periyodik** ritmini **araştırmaya** yarar. Olayların kökenlerini ve **periyodik** **ritmini** kavrayan kişi,  **günü** anlar, **geleceğe** dair **ipuçları** kazanır. **Tarih** yazarın **laboratuvarıdır.** Toplumda **neler olduğunu** yazar, geçmiş olayların **ışığında** inceler. Ancak **geçmiş olaylar** bazen sadece **referanstır**. Günü anlamanın değerli bir **aracıdır**. Genelde yaşanan **her olayın** yüzlerce yıl **öncesine** dayanan **kökleri** vardır.   Eski olaylar **sağlam yöntemlerle** aydınlatılmadıkça toplum **"belleksiz**" kalır. Yöneticiler yönetmede **çaresizliğe** düşer.

Tarihçi **arşivlere, kütüphanelere** dalar **tarih malzemesi** getirir, **tarih yazarı** ise o yoğun bilginin içinde insanların yaşadıkları sorunları **çözmelerine** yarayacak **noktalar** bulup çıkarır, Sen **tarih yazarı** olarak bu güne kadar **Padişahların kudret macunlarından** başka   hangi can alıcı noktayı bulup çıkardın sayın **Bardakçı**...tarih yazarı dahi değil **paparazzi tarihçisin**, yâni **tarih magazin**. "**eğlendirmek zorundayım**" diyorsun. Eskiler hem **eğlendirir** hem insanı **bilgiye** boğardı. Seninki "**apışarası**" tarihçiliği .
