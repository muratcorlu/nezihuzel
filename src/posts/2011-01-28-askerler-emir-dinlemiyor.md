---
title: "Asker emir dinlemiyor"
date: "2011-01-28"
categories: 
  - Günün Çilesi
---

[![askerler.jpg](/uploads/2011/01/askerler.jpg)](/uploads/2011/01/askerler.jpg "askerler.jpg")

**Fransız** devriminde **Bastil kalesin**i basan halka karşı **silah** kullanmayı reddeden **askeri** birliğin kumandanı **Devrimin** önde gelen isimlerinden çok **daha değerli** bir **insanlık** hizmeti yapmıştı. O **tarihi** an yaşanmasaydı, **Devrimin** başarılı olması **ihtimali** yoktu.

Bir **askerin** emir kumanda kaynağı **bozulduğunda**, asker emri doğruca kendi **halkından** alır. Bu güne kadar bu **tarihte** hiç değişmemiştir.

**Anadolu Selçuk devleti**'nin sonunu getiren **Malya savaşının** en kızgın saatlerinde II. **Giyaseddin**’in askerleri **Müslüman kardeşlerine** silah çekmeyi **reddettiğinde** o devrin de **sonu** gelmiş, hukuksuz kalan, **kanunsuz** kalan, **eşkıya** eline düşen, altı boşalan **rejim**, tarihin acımasız **çöplüğüne** atılmıştı.

**Tunus**’ta olaylar başladığında göstericilerle el sıkışan bi**r güvenlik** görevlisinin resmi çok düşündürücüydü.  **İhanet** rejimlerinin sonu işte böyle geliyor. **Polisler, askerler** kazayla **eşkıya** eline geçmiş bir **devletin** verdiği emirleri dinlemiyor ve **halkla** bir araya geliyorlar.

**Halkına** ters düşmüş her **devletin** başına bu gelmiştir. **Çökmekte** olan her rejim son savaşını **kendi halkına** karşı vermiştir.  Dün **Mısır** ordusuna “**halka ateş et.**.” emri verildi. Böyle bir emir bir devletin **son** icraatıdır.

**Şarkın** en değerli **düşünürlerinden** yedi asır önce yaşamış **İmamı Gazali** “İhyayı Ulum “adlı eserine başlarken “_İnsanlar devletsiz ve  hukuksuz kalırlarsa daimi savaşlarla birbirlerini mahvederler”_ diyor**.** Geçmiş **sömürgecilik** dönemlerinden kalma çağ dışı **yöneticilerle** yönetilen **demokrasiye g**eçememiş **İslam ülkeleri, Okyanus kıyısından Pasifik adalarına** kadar  şimdi devletsiz kalmışlardır. **Kamu hukukunu** düzenleyen **siyasi merkezler** çeşitli etkenlerle **güçlerini** yitirince hukukta “**bizzat ihkakı hak”** denen kendi hakkını **kendisi a**rama dönemi **zuhu**r etmiş  ve bu ülkeler uzun süreceğe benzeyen bir **kanunsuzluk** çağına girmiştir.

Kurumlarını geliştiremeyerek **demokratik** bir yapıya kavuşamadıkları için **Tunus**’ta, **Mısır’**da, **Yemen**’de  devrilen **diktatörlerin** yerine yenileri gelecek ve bu **ülkeler** daha uzun süre **iktidar** hırsızlarından kurtulamayacaklardır. Taa ki **kamu hukukuna** egemen olacak **sivil kurumlar** güçleninceye kadar.. **Sivil kurumlar** gelişmedikçe **diktatörün** biri gelir biri gider.. **İktidar** devirmek kolaydır, **Yenisi** nasıl bulunacak ?  İktidar olup da “**muktedir** “olamayanlar nasıl **silinecek**. Bekleyeceğiz ve **göreceğiz**.
