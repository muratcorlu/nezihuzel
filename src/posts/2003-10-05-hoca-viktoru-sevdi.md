---
title: "Hoca Viktor'u Sevdi"
date: "2003-10-05"
categories: 
  - Kargadan Haberler
---

Gak...Gak...Gak... Kıskandım. Hoca Viktoru sevdi... Bana yüz vermiyor... Darıldı mı ? nedir. Hoca geçen hafta sonunda Sapanca'nın güneyindeki dağ köylerine doğru gezintiye çıktı... Ben de Hocanın 93 model ford'unun üzerinde... Bir vadiye geldik... Etraf yüksek dağlar... Bunca yıllık kargayım hiç böyle muhteşem yer görmemiştim. Gak... Gak. Çevreye göz atayım diye yükseklere uçtum. Gak...Gak...Gak... Hıı... Hacı Mercan yolunun kuzeyinden Sükriye düzlüğüne varmışız. Hoca orada yeni aldığı digital Nikon'la resimler çekti... WEB'ine koyarsa görürsünüz. Dere yatağından görüntü yakaladı... Resim çekerken kimseyi yanına sokmaz... Gülmez,konuşmaz. Gevezelik edene kızar... – Şuradan çek, buradan çek diyene dik dik bakar... Huyunu bildiğimden uzak durdum. Tısss... Sonra Dere kenarından Şükriye köyüne doğru yola çıktılar. Bir yerde durdular. Hoca indi... Arkadan bir eşekle birkaç delikanlı geliyor... Hoca yaklaştı... – Bu eşeğin adı ne ? diye sordu. Eşeğin üzerindeki sarışın çocuk – Viktor dedi... Eşşeğin adı Viktor. Hoca Viktor'u sevdi, başını, kulaklarını okşadı... Resmini çekti... Gak Gak Gak... Kısanırım tabii... Ama ses çıkarmadım tısss. Ayrılırken Viktor'un üzerindeki çocuk Hocaya teşekkür etti. “Resmi ne zaman alırım” demedi. Hoca da buna çok sevindi. Hoca “resmini isteyenlerden” sıkılır. O yüzden son zamanlarda hep çiçek resmi çekiyor... Çiçekler resimlerini istemezlermiş... Gak Gak Gak hıııı...gırrrr... Akşam dönerken bir de değirmene uğradılar. En az yüz yıllık... Gak Gak. Rumlardan kalma değirmen... Biliyorsunuz, buralarda eskiden Rum köyleri varmış. Sonra Rumlar kaçmış... Koza'dan ipek' ten zengin olanlar yüz yıl önce İstanbul'a yerleşmişler...Ortaköy, Bomonti, Şişliyi kurmuşlar... Hı...Hı. Hoca dedi ki- Haftaya yine buraya geliriz, Rum taklidi yapar eski yerlerimizi sorarız. Acaba yeni AB uyum yasalarına göre eski tarlalarımızı bize verirler mi dersiniz ? Gak Gak... Hı,Hı, bırrr...(Gülme sesi) Ben kargayım ya...işte buna çok güldüm... Uçtum yükseklere çıktım... Aşağı baktım Viktor da gülüyor...
