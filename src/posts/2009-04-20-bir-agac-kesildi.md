---
title: "Bir ağaç kesildi"
date: "2009-04-20"
categories: 
  - Destur
---

![](../uploads/image/HPIM2854.JPG)  
Foto:_Fatih Arapoğlu_

Bir **ağaç** kesildi  
Güpegündüz,  
Herkesin **gözü** önünde  
**Kimse** karşı çıkmadı.  
  
İki **yüz yıldır** ayaktaydı.  
**Ağaç** kendini savunamadı.  
**Yıkıldı** gitti…  
  
**Dostu** yoktu… eli **kolu** yoktu.  
**Ağaç** kendini savunamadı  
**Sessiz** ağladı.

**Gözü** yoktu ki, yaşı olsun.  
Kaçarak bir **yere** gizlenmedi.  
**Vakur,** asil, görkemli  
**Ölüme** pek mert gitti…  
  
**Sapanca**’da bir ağaç kesildi,  
**Dostu** yoktu…Ancak,  
Tohumu ve **nesli** duruyor.  
Yine üreyecek, **öcünü** alacak.  
  
**Ağaç** dedi ki:  
Bana değil,  
Size **yazık** oldu.

**Sapanca**'da bir ağaç kesildi,  
Ağacın sevabı **iki yüz** yıldır  
onu diken, **isimsiz** dedenin  
Defterine yazılıyordu.  
  
Şimdi onu "**kesenin**" günahı da  
Yüzlerce yıl, acımasız **kaatilinin  
Defterine** yazılacak...
