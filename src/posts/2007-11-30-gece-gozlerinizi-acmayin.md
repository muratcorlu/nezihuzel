---
title: "Gece Gözlerinizi açmayın"
date: "2007-11-30"
categories: 
  - Kargadan Haberler
---

                       [![dscn0712.JPG](/uploads/2007/12/dscn0712.JPG)](/uploads/2007/12/dscn0712.jpg "dscn0712.JPG")

–Gece hava **karardıktan** sonra ne yapıyorsun ?

–Hiç… bir **dala** konup **sabahı** bekliyorum Gaaaak.

–**Sakın** gözlerini açma…

–Neden ?

–Kafana **kurşunu** yersin…Gaaak. **Gurk**.

–**Nasıl** ?

–**Hocanın** ara sıra gittiği **Sapanca**’nın arkasındaki köylerde **geceleri avcılar** dolaşıyor, kafalarına **lambalar** takıyorlar, gecenin **karanlığında** uzakta bir **göz parlarsa** basıyorlar kurşunu…Aslında bu çeşit av **şiddetle yasak**, gaaaak. Ama anlayan **kim,** bizim kuzenlerimiz olan **keklikleri, çullukları, kara tavukları** daha pek çok **av kuşunu** sapır sapır indiriyorlar…Ne **yumurtlama** mevsimi dinliyorlar, ne **kuluçka**…Gaaaak. Adamın kafasındaki **lamba** yandı mı arazide ne kadar **göz** varsa **araba farı** gibi parlayıp **avın yerini** gösteriyor… **Silahlar** patlayıp kurşunlar, **saçmalar** birbiri arkasından **hedefe** doğru uçarken zavallı **kuşlar** da arka arkaya **devrilip** gidiyorlar. **Köpekler** topluyor. Bu şekilde **sabaha** kadar yüzlerce av hayvanı **indirenler** var gaaaak. **Gururk**. Tısss.

–**Yasak**  değil mı ?

–Tabii ki **yasak** ama **yasak** masak dinleyen yok **gaaak**. Yasağı uygulayacak **görevli** de yok, koca **Sakarya** vilayetinde üç kişilik bir **ekip** varmış… nereye **yetişsin** ?

–**Jandarmayı** çıkarsınlar…

–O da yetmiyor, burada **yasa dışı lambalı av** öylesine yayılmış ki, geceleri **köyler** boşalıyor, herkes **çulluk** peşinde, geçen gün biri bir **ineği** vurmuş… hayvan **ölmüş**…

–**İnsanı** da vururlar. Gaaak,

–Yakındır… Dikkat et, **seni** vurmasınlar…

–Benim **etim** yenmez. Gaaaak.

–Yenir ama **ekşi** olur…

–Yeter **Fazilet** fenalık geldi, şu kısacık **ikiyüz elli senelik** karga ömrümü **karartma,** şunun şurasında ne **kaldı** ki ?

–Sen çok **yaşarsın** …Gaaak.

–**Nereden** bildin ?

–Derdin yok, **sıkıntın** yok, bütün gün **uçar** gezersin, onun bunun **sırrını** sezersin, elalemin yolunu **kesersin,** adın çıkmış **rezalete**, kafan çıkmış **selamete**…

–**Fazilet** senden bu gün bıktım, **akşama** o köylere git **seni vursunlar**…

–Niye beni vuruyorlar **seni vursunlar**, alçak karga, **rezil** karga, **pis** karga…**leş kargası** gaaaak. Guruk.takırrr,tısss.

Böyle durumlarda derhal **oradan uzaklaşıp** ortadan kaybolmalı, ben **Fazilete** cevap vermesini bilirdim ama içime **kurt düştü**, gaaak, gurk. Acaba dedikleri **doğru mu** ? Bir de gidip kendim **bakayım,** dedim. Arkamdan gelmedi, **Sapanca**’nın kuzey doğusundaki **dağlara** doğru uçup **Şükriye** köyünü aştım, **Hacı Mercan** mezarlığını solda bırakıp **Akçay** vâdisine vardım, dereyi takiben **güneye** döndüm, fazla kanat çırpmadan **Fevziye** köyüne vardım.

 Burası **Hoca**’nın mekânıdır. Burada eskiden **Rumlardan** kalma bir **değirmen** var, ara sıra çalışır, sahibi **Sapanca**’da İtfai taburunda çalışıyor. **Hoca**  bazen buraya gelip su değirmeninin **tıkırtısını** dinliyor. Etrafa **göz** gezdirdim, ortalıklarda **kimseyi** göremedim, gaaaak. Anlaşılan **geceyi** beklemek lazım… Uzaktan **değirmenin** sesi gelirken bir dalın üzerinde **uyuya** kalmışım. **Fevziye**’den okunan **akşam ezanıyla** uyandım. Gaaak. **Camiye** gidenlerden başka yine **kimse** göremedim, **Fevziye’**de evler pek görünmez, **yeşillikler** arasında kaybolmuştur. Gaaak. Guk. Herhalde **yassı** ezanından sonra çıkarlar diyerek yeniden **beklemey**e koyuldum. İçim **geçmiş** bir kere daha **gözüm** kapanmış…

Bir **çatırtı** ile uyandım, her taraftan **ateşler** parlıyor, pırıldayan **gözler**, ateş kusan **silahlar**, kendimi **savaş** meydanında sandım, gaaark. Guuuurk. Tam **sol kanadımın** ucundan vızıldayarak bir **kurşun** geçti, bir **çifteden** boşalan **saçmalar** yanımdaki bir çınar ağacının **dallarını** delik eşik etti… Zor kendime geldim, acele toparlanıp **rastgele** uçmaya başladım…gaaaark, gurk **karanlıkta** nereye gittiğimi bilmiyordum, bir taraftan da **avcılar** yerimi belleyip beni **vurmasınlar** diye gözlerimi kapıyordum. **Fazilet** yine haklı çıktı…Ah ! **Fazilet** sen neymişsin sen...

Aman yetiş ya **Fazilet** diyerek uçtum… uçtum… **Hacı Mercan** köyü mezarlığını **kerteriz** alarak zor belâ  **Akçay** vadisinden çıktım… Gaaark guuuurk, bir daha mı ? **asla**, buralarda gezmem, **deve** olsam gezmem. **İneği** vuran **deveyi** de vurur **kargayı** da… Eğer sizin de yolunuz **geceleri** buralara düşerse, sakın ola ki **gözlerinizi** açmayın. **Kapayın**. Görevliler de **öyle** yapıyor. Yoksa **vururlar.**
