---
title: "Gediz'de Turplar devleşti"
date: "2006-11-18"
categories: 
  - Günün Çilesi
---

Mehmet ALTINTAŞ/GEDİZ (Kütahya), (DHA)

![](http://www.hurriyet.com.tr/_newsimages/2457388.jpg)**Kütahya'nın Gediz İlçesi'nde çiftçilikle geçimini sağlayan Hikmet ve Saide Altıntaş çifti, yetiştirdikleri kırmızı turpların her geçen yıl devleştiğini görünce şaşırdı.**

İlçeye bağlı Dörtdeğirmen Köyü'nde 11 yıl önce kırmızı turp yetiştiriciliğine başladıklarını söyleyen Hikmet Altıntaş, bu cinsin klasik turplara göre daha küçük olduğunu ve en fazla elma büyüklüğüne erişebildiğini hatırlattı. Altıntaş, ilk yıllarda kendi yetiştirdikleri turpların da normal büyüklükte olduğunu, ancak her yıl daha da büyüyerek tanesinin 3 kilograma kadar çıktığını söyledi.

Yıllık 2 ton olan üretiminin turpların devleşmesiyle 6 tona ulaştığını belirten Hikmet Altıntaş, "Yetiştirmede hiçbir değişiklik yapmadığımız halde turpların normalden çok fazla gelişmesine hala şaşırıyorum. Yakınımızdaki Murat Dağı'ndan doğan Gediz Nehri'nden suladığımız için aşırı geliştiklerine inanıyorum. Çünkü Murat Dağı Kaplıcası'ndaki yaylalardan akan suların şifa dağıttığını herkes biliyor. Buradan geçen bu şifalı sular, atıklarla kirlenmeden bize ulaşıyor ve ürünlerimizde doping etkisi yapıyor" diye konuştu.(Teşekkürler Mehmet Altıntaş:DHA: Sabah)
