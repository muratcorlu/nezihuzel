---
title: "Ertegün Tilkilere Karıştı"
date: "2006-07-26"
categories: 
  - "kargadan-haberler"
---

Üsküdar Sultantepe, Özbekler Dergahı sülalesinden Amerikalı iş adamı Ahmet Ertegün, bir Tilkiyle ortak olup TGRT televizyonunu satın almış...Gak...Gak... Gak...Guuuuk. “Tilki” Ertegün'ün Amerikalı iş ortağının lakabı... Nasıl bana Karga diyorlarsa ona da Tilki diyorlar... Böylece 86 yaşındaki iş adamı Ertegün, yaşamının sonuna doğru Tilkilere karışmış... Bu Ahmet Ertegün bir zamanlar yıkılmak üzere olan Tekke'yı tamir etmiş ve böylece “Vakıf onaran” kişiler için söylenen “vâkıf” lakabını üstlenmişti...Gak.Guk. Ama ne yazık ki, Türkiye'nin eski Amerika Büyükelçisi Münir Ertegün'ün, Amerikada büyüyen oğlu olduğu için, Türk geleneklerinden habersiz olan bu adam, yaptığı vakfa gelir sağlayacak bir düzen düşünmemiş, yaptığı hayrın günden güne çözülüp çökmesine engel olamamıştı. Gaaak. Guk.Tak.Tuk.Kıssss. Şimdi televizyonculuğa soyunmuş...Gak. Guk. Çağdaş global soygun düzeninin önde gelen kuramcılarından olan sayın Ertegün, bir zamanlar dinsel yayınlar yapan TGRT televizyonunda şimdi modern yaşamın pisliklerini Türklere aktaracakmış gak.Guk. Tukkk. Fazilet kuyruğumu yine çekmeye başladı, bıraksa neler söyleyeceğim... Ama yezit karga rahat vermiyor ki, gaaaak.guk. Fazilet'in kulağıma fısıldadığına göre Ahmet Ertegün'e Hoca'nın daha önce yazdıklarını tercüme etmişler...gaaak.guuuk. İş adamı Hoca'ya kızarmış. Hatta Hoca'nın bir dostundan öğrendiğine göre Ertegün bir gün Hoca'yı kasdederek “ Özbeklere ayağını atmasın...kırdırırım” demiş. Gruk.Tısss. Fazilet pek dedi-kodu sevmez ama yine de sordum: Kaşlarını çattı... gagasını gerdi ve bana dedi ki: -Hoca bu tehdidden sonra iyice kızdı, her fırsatta adamın üzerine gitmeye başladı, bilirsin tehdide hiç gelemez... Polis Burhan'ın dediği gibi asapları bozuldu...Ertegün'le arayı iyice açtı... Asıl sebebi biliyor musun Rezalet...? -Hayır, bilmiyorum.Gak...Guuuuk. Aman anlat Fazilet... -Tekke'nin tamirinden sonra açılış günü Ahmet Ertegün, dostu eski Amerikan Dış İşleri Bakanı Henry Kissinger'i davet etmişti, Hoca o zaman çalıştığı gazeteye “eli kanlı, ayağı kanlı bu adam benim şeyhimin mezarı üzerinde ne geziyor ?” diye yazmıştı, ona kızmış... -Yaaaa...gak.guk... Hoca neden öyle yazmış ? -O Kissinger denen adam, bir zamanlar üç bin Şili'li genci uçaklardan okyanus'un sularına atan general Pinoşe'nin baş destekçisiydi de onun için... Sen politikadan anlamazsın ama bunları öğren... öbür kargalara da öğret.... Dünyadaki bütün Kargalar Ahmet Ertegün'ün, Kissinger'in Pinoşe'nin işlerini öğrensinler....günlerce gülsünler... Belki o zaman Hoca da rahatlar... Fazilet ara sıra işe yarıyor... Bu bilgileri pek beğendim doğrusu...Gaaak.Guuuk. Şimdi Amerikalı iş Adamı ile ortağı “tilki”nin yanına gitmem gerekiyor... Gaaak.GukTakTukur. Tırıssss
