---
title: "Bizi rahat bırakın"
date: "2009-12-08"
categories: 
  - "destur"
---

_**![](/uploads/image/ses.jpg)**_

_**Nezih Uzel’**den not: Facebook’ta yine bir olay çıktı: Bir vatandaşın bir fasıl videosuna yazdığı şu yoruma bakınız neler kondurmuş: “ Herifler kırk senedir aynı şeyleri çala çala hayatlarından bezmişler, hele “utçu”nun tipine bakın…” Bir başka vatandaş da ona katılmış: "Doğru walaaa..."    
  
Benim TRT’de geçen uzun yıllarıma ağır bir katran karası saçan bu sözlere cevabımdır: Sunuyorum._

Muhterem **kardeşlerim**, bir başka **gezegenden** gelmiş gibisiniz, şu "**video**" bir anıttır. **Neo klasik Türk musikisinin** dillere destan **kadrosu** nasılsa bu **görüntüye** sığmıştır. Bunları hangi muhterem **güç** toplamış, bir **araya** getirmiş bilmiyorum. **Unutulmayacak** bir başarıdır  
   
Bu insanlar bir **ülkenin** müzik zevkini **üç çeyrek asır** ayakta tuttular. Bu bir **müzik tarihi** olayıdır. Bu bir **efsane** hey'ettir. **Milyonla insanın** ruhu, on yıllarca bunların **söylediği** ve **çaldığıyle** titredi. neden o **insanlara** hakaret edersiniz ki ? **Bundan** size ne ? başka **işiniz yok mu sizin** ?

Görüntüye **dikkat** ediyormusunuz ?  Bir **kere** daha bakın, hiç **birinin** önünde **nota** yok. Evet o **çalıp söyledikleri**  eserleri **kırk yıldır** çalıyorlar. **Kırk yıl** daha geçse yine çalacaklar. Bir eseri **kırk yıl** çalmak **yetmez**, kırk yılda ancak **çalarsınız**, bir **kırk yıl** daha geçse belki **sırrına** varırsınız. Siz hayatta hiç **müzik dinlediniz** mi ? kapı gıcırtısı ve **motor** sesinden başka… Gerçek **Müzik** sizin tarafa uğradı mı ?

![](/uploads/image/nota.jpg)  Sizin "**utçu**" dediğiniz **Selahattin Erköse** dünya çapında bir **ut** sanatçısıdır, öyle **taksimleri** vardır ki sanki "**ut**" onun için **icat** olunmuştur. O video'da sizin **"tipini**" beğenmediğiniz  **Selahattin Erköse'**nin  **icra** sırasındaki **duruşu,** ulaşılmaz **san'at** duygularıyla dolmuş **müstesna** bir ömrün, görüntüye **yansımış** şeklidir. **Vücut** dilinden **işaret** alabiliyorsanız **farketmeniz** geç olmaz. 

**Batı'**da doğmuş olsa en az bir **Yahudi Menuhin** veya **Joaquin Rodrigo** kadar şöhret kazanacak olan O **Selahattin** **Erköse,** yıllarca davet ettiğimiz **Avrupa** turnelerinde **müzik** otoritelerini **şaşkına** çevirmişti.

Darbukada **Hüseyin İleri'**nin duruşuna bakın siz. Keman'da **Cahit Öney'**in hareketlerine, yay **tutuşuna** baş şekline dikkat edin. En önde oturan rahmetli **Kasım İnaltekin** ve **Nureddin çelik** yüzlerce yılda **gelişmiş** ve bir **İstanbul üretimi** olan **fasıl** geleneğinin bir daha **yetişmesi mümkün olmayan** devleridir. Ya şöhretin **zirvesinden** geri dönmüş **Müzeyyen Senar'**a ne demeli ?**... Sesi** kulağımızda, **neş'**esi ruhumuzda, kendisi **toprak** altında. Olacak **iş** mi ?

En son **çaldıkları** maalesef yarım kalan **Arap saz semaisini** siz hiç duydunuz mu ? **Strauss**'un valsleri ile eş değerdedir. Bırakın **kardeşlerim**, siz başka bir ülkeye **göç edip** oralarda **kevnü mekan** tutun, **ruhumuza** ve anılarımıza saldırmayın. **B**izi **rahat** bırakın. Bu **toprak** size göre değil
