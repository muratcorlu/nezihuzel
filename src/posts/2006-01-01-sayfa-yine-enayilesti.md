---
title: "Sayfa Yine Enayileşti"
date: "2006-01-01"
categories: 
  - Kargadan Haberler
---

Hoca kızgın gak...gak. gak. Hoca kırgın gak...guk... İlk defa bana konuştu, dedi ki – benim yazdıklarımı kimse okumuyor, senin söylediklerini okuyorlar, onlara de ki “ sayfa yine enayileşti, Usta yazı koyamıyor. Koyuyor, WEB almıyor... pencere çıkartıp “başarıyla veri tabanına aldım” diyor, almıyor... Tabanı batsın kerata, ne tabansız şeymiş...Sayfayı düzenleyen Caner'de, Fatih'te askerde olduklarına kimseden bana fayda yok... Caner 5 ay sonra gelecek, o gelmeden web sayfası doğru dürüst çalışmaz...” ben başımı salladım – söylerim, dedim. Gak.Gaaak. Ama içimden gizli gizli sevindim, zira Hoca anlamıyor, sayfanın hiçbir yeri çalışmıyor, sadece benim karga köşesine yazı konabiliyor, gak.guk. Bunun nedenini ben de anlayamıyorum. Guuuk.Tısss. Kader böyle istemiş olabilir... Kargaların Tanrısına dua ettim, belki diğer köşeler de açılır diye ama açılmasa daha iyi... Hoca yazmasın, o zaman rahatlar, çünkü yazı yazarken heyecanlanıyor tansiyonu çıkıyor. Gak.Guuuk.Takır. Adama bir şey olacak. İnme falan inecek. Ona kim bakar ? Gaaak. Guk. Ben kargayım, ne yapabilirim ki ? Allah korusun, öyle bir şey olursa Fazilete yalvaracağım, gidip Hocaya bir kadın bulacak...Bulur mu ? bulmaz mı ? Hoca geleni beğenir mi ? beğenmez mi ? Huysuzluk mu eder ? kadere boyun mu eğer ? göreceğiz. Gak. Guk... Hoca bir gün dedi, ki –Eyüb Sultan'da Şeyh Nazmi yüz yaşına geldiğinde iş yapsın diye bir kadın buldulardı. Kadın geldi, hasta... meme kanseriymiş. Şeyh ona baktı. Kadın öldü. Bir kadın daha buldular, kadın geldiğinde şeyh demiş ki “ hanım iki memen de var mı ?” Kadın “var” demiş. Sonra ne oldu bilmiyorum...Gak.Guuk. Hoca bunları anlatırken gözleri doldu... –Konu değişti dedi. Gak.Guk. Sonra gözleri derinlere daldı –Keşke evlenseydim...Benim de çocuklarım, torunlarım olurdu... dedi.Gak. Guk. Tuhaf adam... Biz evlendik te ne oldu ? bizim karga piçleri yumurtayı kırar kırmaz kaçıp gittilerdi. Hocanınki sanki başka türlü mü olurdu...? Gak. Guk – Değil mi Fazilet...? Fazilet konduğu dalda uyuyor... başı düşmüş.... hişşşşst.Kalk... Gak. Guk... Salak Karga, kalk ta Hoca'ya moral ver... Aptal karga... suratsız Karga... Gak guk...
