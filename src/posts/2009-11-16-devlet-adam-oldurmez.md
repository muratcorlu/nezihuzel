---
title: "Devlet adam öldürmez"
date: "2009-11-16"
categories: 
  - "bas-yazi"
---

![](/uploads/image/eylem.jpg)  Genellikle **insan hayatını** korumak üzere düzenlenmiş olan **devlet kuruluşu** adam öldürmez. Bu eşyanın **tabiyatına** aykırı ve dünyanın **gidişatına** terstir. Ancak devletler yönettikleri **ülkelerin** halkına **can güvenliği** sağlamak üzere bir **dizi** tedbirler aldıkları sırada, bu can **güvenliğini** tehdid eden unsurları **temizlemek** hakkına da sahiptirler. . Bunun adı “**hikmet-i hükümettir**”

Ne var ki **devlet** bu tedbirleri alırken **suçluyu uçsuzu** ayırmak zorundadır. Ayıramıyorsa **kaatil** damgası yer. İnsanları bir **mağaraya** doldurup içeriye **zehirli gaz** veren devlet **cânîdir.** Bunu **devlet hizmeti** diye yapan yetkili kişi **hayduttur**. Böyle bir emri **veren** de, uygulayan da, insanlığın **yüz karasıdır**. Günün **şartları** ne olursa olsun **öncesinde** ve sonrasında  **Kamu** vicdanında **hüküm** giymiştir.

**Onur Öymen** demiş ki “ İsyanı **bastıranları** değil, i**syancıları** korumak doğru değildir ” Yani şimdi bizler, **mağaradakileri** korumakla **devlete** karşı çıkmışız… **Devlet hizmeti** verdiğini sanan uğursuz **mendebur haydutları** korumalıymışız… **Eşkıya** öldürüyoruz diye **Devlete** yıllarca temizlenmeyecek bir **kara leke** süren o resmî **eşkiyadan** yana olmalıymışız… Sanki Sayın **Öymen** o mağaraya girip **kimlik tesbiti** yapmış ve oradaki **insanların** tümünü suçlu ilan ederek **ölüme** mahkum etmiş gibi.

Bir **tavır** hangi **devlet** adamına yakışır…?  hangi dürüst **devlet** böyle bir beyanata rıza gösterir ? **Madımak** otelinde insanları **yakanlar** da  işte bu, vaktiyle **mağaralarda** kalabalıkları **zehirli gaza** boğanlardır. Baykal “**yaraları kaşımayın**…” diyor. Eğer bu gün bunlar tam bir **açıklıkla** konuşulmayacak ve **kanayan yaralar** tez vakitte sarılmayacaksa, **gelecekte** de böyle **şeyler** olacak demektir.

**Suçluyu suçsuzu** bir mağarada yakanları koruyan **Öymen**’le “kurşun **adres** sormaz…” diyen **Abdullah Öcalan** arasında hiçbir **fark** kalmamıştır. Öcalan’ın “**adres sormaz**” değimi ile **Onur Öymen’**in operasyonlarda “**yan hasar**” değimi aynı **sözdü**r. İkisi de **eşkıya lafı**.

Eline silah alıp dağa çıkan bir **eşkıya** ile bir köy halkını **mağarada** boğan insanı savunan arasında **ayırım** yoktur. Biri **dağ eşkiyası** öbürü **şehir eşkiyası**. “Adres **şaşıran** kurşun” **eşkıyaya** ne kadar yakışıyorsa “**yan hasar**” kavramı **devlet adamına** o kadar yakışmaz. Yakışıyorsa o da **eşkıya** olmuş demektir. “**Yan hasar**” bir itiraftır. Devletin **suçsuz** insanlara da bilerek **zarar** verdiğinin itirafı. … 

Gelecekte “ **TC’nin Mağara Cinayeti** “ adı ile anılacak olan bu **faciada** olayın aktörlerini savunanın sadece **Onur Öymen** olduğunu sanmıyorum. Bu gün **korkudan** ağzını açmayan pek çok yandaşı, büyük olasılıkla “yaptılarsa **devlet** için yaptılar…” demektedir.  **“Netayic-il vukuat**” başlıklı kitabında tarihçi **Celal Nuri Paşa’**nın şöyle bir notu var: **Şedid** Osmanlı hükümdarı **Yavuz Sultan Selim**, Saray hademelerinden **kırk kişiyi** ölüme mahkum etmiş.

**Devrin** ulemasından ünlü müftü **Ali Cemâlî efendi** karşısına dikilmiş –Bunları **öldüremezsin**… Padişah diyor ki: –Dünyayı **düzeltmek** için adam öldüremez miyim ? Tarihe “**Zenbilli Ali Efendi**” lakabı ile geçmiş olan **Ali Cemâlî** Efendi buna karşılık şu cevabı veriyor: –Dünyanın **düzelmesi** bu kırk kişinin ölümüne **bağlı** değildir. **Celal Nuri Paşa**, bu konuşma üzerine **“Yavuz’un** ölüm kararını geri aldığını” yazıyor.

İdarî bir **ölüm kararını**, Ulu bir **hükümda**r dahi yanlış verebilecekse, **Dersim**’de bir **jandarma kumandanı**  nasıl rahatlıkla verebiliyor ? **Suçluların** neden suçlu oldukları ve ortadan **kalkmaları** ile dünyanın **düzelip** düzelemeyeceği konusunun o gün dahi **sorgulanması** gerekirken, bir **adam** onca insanın **kanına** nasıl girebiliyor ?

**Dersim cinayetinin** olduğu yıl benim **doğum** tarihimdir: **1938**. Eğer bir toplumda bir **kişi** dahi kurulu düzen adına **suçsuz** olarak öldürülürse o **düzen** içinde geri kalan cümle **vatandaşlar** suçludur. Ben **70 yıldan** beri bu suçu dolaylı yoldan **sırtımda** taşımışım. **Suçumu** itiraf ederek **Allah** katında masum ve mazlum i**badullahtan** özür diliyorum. Kendimi **kurtarmaya** çalışıyorum.

**Geri kalanlar** ne yaparsa **yapsınla**r…
