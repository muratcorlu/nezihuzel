---
title: "Türk'ün son “ah…”ı"
date: "2009-08-24"
categories: 
  - Baş Yazı
---

**![](../uploads/image/melik.jpg)  
**_Melik Abdullah Elhamra'dan ayrılıyor  
(Tahta üzerine yapılmış kilise resmi)_

**Güneşin** altında yeni bir **şey yok** derler, doğrudur. Bu bir **düşünme** ve inceleme metodudur, **dünyada** ne olmuşsa aşağı yukarı aynı **şeyler** olabilir anlamında…

**Siyasal temsilde** oldukça **alt sıralarda** bulunan **Türk toplumu** şu sırada **tedirgindir**. Ülkenin üzerinde bir takım **projeler, haritalar, planlar, programlar** yapılıyor, bundan kimsenin **haberi** olmuyor… Acaba **güneşin** altında yine aynı **şeyler** mi olacak ?

Yine **halka** bir şey söylemiyorlar. Vaktiyle adı **efsanelere** karışmış bir **önderin** koyduğu “**halka her şey söylenmez**…” prensibi tüm **şiddeti** ile uygulanıyor. **Kurulduğu** günden beri **halkı ile** doğrudan konuşmayan bir **devletin** günün koşulları içindeki **son durumundan** kuşkuluyuz…

“Sizin için **çok iy**i şeyler yapıyoruz, onun için  **buradayız,** o yüzden bize **oy** verdiniz, bekleyin **göreceksiniz**” diyorlar… Neyi **göreceğimizi** bilmiyoruz… “**iyi şeyler ned**ir” bu “**iyi şeyleri**” nasıl yapacaklar ? **bilmiyoruz**. Soğuk **soğuk** terliyoruz. **Akibet hayr** diyerek bekliyoruz .

**Avrupa**’nın batı ucundaki **Endülüs** yarımadasında **800 yı**l devlet süren **Müslümanların** son siyasi birliği olan **Beni Ahm**er devletinin son hükümdarı Melik Abdullah,  30 aralık 1491’de **Elhamra Sarayını** Aragon kralı **Ferdinand** ve **İsabella’ya** teslim ederken **Granada** şehrinin halkı **aylardır** süren **müzakerelerin** böyle bir sonuca ulaşacağını önceden **kestirememişti**. Herkes düşmanla basit bir “**ateşkes**” andlaşması konuşuluyor **zannediyordu**. Zira konuşmalar **gizliydi**, kapalı kapıların arkasında **sürüyord**u. O zaman **TV** ve **radyo** da yoktu. **Şimdi var**, ama her nedense **görünüm** yine farklı değil. **Değişen** bir şey yok.

**Granadalılar, Endülüs’te** sekiz asırlık **İslam varlığının** sona erdiğini, **Ferdinand'**ın büyük  kardinali **Don Petro** **Gonzales’**in, işgal sabahı, herkesten önce gidip **Elhamra Sarayı’**nın üzerindeki **hilali indirip** yerine haç taktığında öğrendiler. Çok **geç** kalmışlardı.

**Beni Ahmer** devletinin son **hükümdarı** o gün çoluk çocuğu ve **maiyet erkanı** ile **Saraydan** ayrıldı. Hey’et **Sarayın** karşısındaki **tepeye** vardığında **Melik Abdullah** geri dönerek üzerinde **haç takılı** eski sarayına **son defa** baktı ve derin bir **“ah**…” çekti. Bu tepenin adı bu gün de “**Ultimo suppiro della Moro:**Arabın son ahı” **tepesidir**.

**Melik Abdullah** o sırada **göz yaşı** ile ağlıyordu. **Anası** bulunduğu yerden **uzandı** ve **oğluna** şunları söyledi “Vaktiyle **erkek** gibi korumadığın **vatanın** elinden giderken şimdi **kadınlar** gibi ağlıyorsun…”

**Ziya Paşa**’nın “**Endülüs Tarihi**” kitabında naklettiğine göre tarihçi **Voyado** diyor ki : “ Bu şekilde bir fırka **Arap** evladının **Hicaz** topraklarından kalkıp hiç **bilmedikleri** ve görmedikleri yerler iken **kâh kılıç** ve **mızrakla** kâh tatlı sözlerle **iki s**ene zarfında **fethedip** ele geçirdikleri yerleri, **İspanyolar** bunca zahmetle **sekiz yüz** senede geri alabildiler”

Altı yıl önce **İspanya'**daydım. Orada **kebapçı** dükkanı açmış bir **Urfalı**’ya sordum:  
\-Bu **topraklar** bir zaman **Müslüman** vatanıymış, sonra neden **geri** gittiler ?  
\-**Para** ve **kadın** düşkünü oldular, bu yüzden **Allah** buraları onların **elinden** aldı… dedi.

**Güneşin** altında sebepler aynıysa **sonuçla**r değişmiyor. Bu yüzden “**tarih tekerrür**” ediyor. **1000 yıldır** oturduğumuz **Anadolu**’nun ortasında  bir “**Türkün son ahı tepesi**” ni **Rabbim** kimselere göstermesin.
