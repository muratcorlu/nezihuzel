---
title: "Suçları Boyunu Aşar"
date: "2006-10-08"
categories: 
  - Günün Çilesi
---

![sirak.jpg](../uploads/2006/10/sirak.kucukresim.jpg)Fransızların **Ermeni** meselesini kartıştırmalarının arkasında derin bir toplum **psikolojisi** yer almaktadır. **Fransa** yakında oylanacak olan kanunda sadece **Ermenileri** değil, başka ulusları da konu edinmiş ve dünyada ne kadar eski yeni **"soykırım"** dedikodusu varsa tümünü **diline** dolamıştır. Ancak kendi **suçlarını** tanımıyorlar. **Bilmiyorlar**. Öğreten olmadı. **Otosansüre** uğradı. Yazarları **"halkın hoşuna gitmez**" diye olanları okuyucularına bildirmedi.

Geçen yüzyılın **İngiliz** ve **Fransız** kökenli vahşi **kapitalizmi** dünyanın her yerinde **cinayetler** işleyip yeryüzünü **kana boğarken** ne **İngiliz** ne **Fransız** Ana vatanında bu olaylardan kimsenin **haberi yoktu**. Bağlı oldukları çıkar çevrelerinin emrinde olan **hükümetler**   olanları hep kendi halklarından **gizlediler**. Zaten tek **görevleri** buydu. Bu görev şimdi de **başarıyla** sürmektedir.

Ne İngiliz vatandaşları 1895'te **Sudan'da** neler olduğunu ne de **Fransızlar** sömürge ordularının 1900'lerde **Sahra'**da, **Cezayir**'de, Denizler ötesinde **Yeni Kaledonya'**da   ne çeşit **facialar** işlediklerini hiçbir zaman **öğrenemediler** ... Olaylar **kaatil** işgal ordularıyla onları donatan **finans** dünyasının arasında sır olarak kaldı.  

**Londra**'da başı hotozlu leydiler **Hindistan**'dan gelen bergamutlu **çaylarını** yudumlarken   o çayın her damlasında yer tutan **1803 Pondicherry** katliamınından kalma **Hint kanı** kokusunu farketmediler... **Paris**'in süslü kafeşantanlarında 1900 model başı **hotozlu** kokanalar uzak diyarlardan gelen **kahvelerini**n her damlasında kaç **Kanak** yerlisinin kanı bulunduğunu kimselerden **öğrenemediler**...1800'lerin sonunda **Yeni Kaledeonya'**da bir kahve üreticisinin kendi kahvesini   içmesinin **cezası** idamdı... Bunu hiçbir **Paris'**li bilmiyordu. Bilseydi belki de o **kahveyi** yere döker içmezdi...

Fransız halkı **"likorn"** taburunun Afrika'da **Fildişi Sahilinde** ne işler yaptığını, Askerlerinin   **Ruanda** katliamından ne kadar sorumlu olduğunu bu gün de **doğru dürüst** bilmiyor... Gözlerini hep başka diyarlara ve farklı **toplumlara** çevirmişler. Ancak yaşanan **çelişkili** durumlar yine de   toplumun **bilinçaltına** işlediği için kendilerini kurtarma yolunda ve bir zamanlar başardıkları "**ihtilalin yüksek değerleri"** adına tüm **"soykırımları**" lanetleme kampanyasına giriştiler.   Bizim **Ermeni** konusu da bunun içinde... Bu konuyu durup dururken **icat etmiş** değillerdir. akılları sıra "**Fransız ihtilal-i kebiri"** adına dünyaya ders verecekler. **Avrupa**'nın unutulmuş değerlerini yükselen "**Amerikan hegemonyası**"na karşı kullanacaklar.  

Fransız devriminden bu yana dünyaya **"ders   verme"** huyundan vaz geçmiyorlar da kendi işlerinden neden **haberleri** yok ? **Cezayir** unutuldu mu ? **Vietnam**, **Kamboç,** **Çin Hindi** unutuldu mu ? **Fransa**'nın suçları kendi boyunu aşar...O ülke bu işleri hiç karıştırmamalı... İhtilali yaşatalım derken **mahlût** olacaklar. Yazık olur.
