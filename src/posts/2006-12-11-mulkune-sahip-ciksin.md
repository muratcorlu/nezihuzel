---
title: "Mülküne Sahip çıksın"
date: "2006-12-11"
categories: 
  - Destur
---

![adem.jpg](../uploads/2006/12/adem.kucukresim.jpg)Kimsenin adını sanını **duymadığı**, duymasına da **imkan** olmadığı yüzlerce **yazarı** ortaya çıkarmak "**patron gazeteciliğinin**" sanırım **gizli** bir numarasıdır. **Orhan Pamuğ'un** nobeli üzerine **edebiyatçılar** konuştu diye **Hürriyet** gazetesi haber yapmış, **bakıyorum** o edebiyatçıların hiç birini **tanımıyorum.** Bu adamlar **kimlerdir** ?

Adı **duyulmamış**, yazdığı **okunmamış,** ne **yazdığı** ? nasıl **yazdığı** ? bilinmez, **namı,** yerine oturmamış, **şöhreti** yayılmamış, yazarlık  **kişiliği** kuşkulu,  kalem **gücüne**  kavuşmamış,  ne **üslübü**  gelişmiş ne  **tavrı**... görüşü yok, **algısı** kıt,  **Mutasyonunu** eksik,  **akıl** yapısı noksan, **prematüre** doğumlu**,**  **kafa** tası  gelişmeden **yeryüzüne** çıkmış, **üretim** hatası, torna çapağı, yumuşak **kemik** dokusunun içinde **beyin** sallanıyor...  **embriyon** halinde bir **yazar** kalabalığı bu ülkenin başına **musallat** edilmiştir. Okuyucusu yok. Varsa da **değersiz**... Otlak bulamamış **koyun** sürüsü... Bunun **sebebi** nedir ? Halbuki **yazar**, destur,  yerine **değirmen** taşı gibi oturup  **nârasını** âleme **Davut** peygamber gibi **salmalı,** değil mi aziz dostlar ?

                                                                 Ãƒâ€švâzeni âleme **Davut** gibi sal,

                                                                 **Bâki** kalan u **kubbede** bir hoş **sadâ** imiş.

Yazar çokluğuna dayanan **politikadır** ki, inceden **inceye** düşünülmüş, sonuçları **hesaplanmış,** kapalı **kapılar** ardında, **çatı** arasında, **merdiven** altında, **alko**l dumanlı kokteyllerde   suratsız **patronlar** ve  yağdanlıkları tarafından **planlanmış** ve yazarların sayıları, ele geçen ülkede **egemen sınıflar** rahatsız olmasın diye kasten çoğaltılmış. Böylece iş **boğuntuya** getirilip sulandırılmış... **"Bravo"** doğrusu (!) bundan iyisi **düşünülemezdi**, ötesi can sağlığı... Bunu geçmişte **Roma'nın** en azılı halk **tiranları**, yakın zamanın kanlı **diktatörleri**, toplumları esir alıp köle yapan  **psikopa**t partizan   **politik insanlık hainleri** bile akıl etmedi. Ülkeleri durmadan, **korkmadan,** utanmadan, usanmadan **soyanlar** böylece yarattıkları **bulanık suda** tonlarca ağırlıklı **kaşalot** balığı yakalayabilirler....

Siz yazar olarak ne kadar **çırpınsanız**, ne denli **haykırsanız**, duvarlara tırmansanız, yerlerde yuvarlansanız, **kargaşalıkta** sesiniz duyulmaz...Sizi **tahta kurusu** gibi ezerler. Adınız anılmaz, iziniz **sürülmez**... Böylece düşmanlarınız **sağlam** bir kalenin içinde icra-i **lûbbiyâta**, ahengi **fuhşiyyâta**, debdebe-i **haşerâta**, fesad ü **kizbiyyâta**   devam ederler... Ta... ki **kale** yıkılıp **gemi** batana, ortalık **târumar** olana kadar... O zaman da **pılı pırtıyı** toplayıp bir yerlere **savuşurlar.**

**Çanakkale** zaferinin 90. yılı kutlandığı bu yıl, üç gün tüm **gazeteleri** taradım. Şimdi pek aklıma gelmiyor ama her gün yayınlanan **70-80 köşe yazısı** içinde ya bir, ya iki yazar sütünlarını bu fevkalade **azametli** ve değerli **ulusal günün** anısına ayırmıştı, o günlerde geri kalan **yazar** çoğunluğu, en **ünlüleri** dahil, ya turfanda **yeşil salatanın** faydalarını veya olgun **kestaneniz** zararlarını yazıyordu. Bu gizli bir **stratejidir**, birşeyler oluyor ve   biz olanı **sonradan** öğreniyoruz,ülkemizin **altı oyuluyor**, başımıza geleni çukura düşünce **farkediyoruz.**

Şu **İstanbul'da** yıllardır boş duran **evleri**, mahalleleri, **semtleri** merak ederdim. Şimdi anladım ki bunlar kasten **boş tutulup** bir gün hep beraber **yıkıcıya** verilecek...Yerlerini uluslararası **inşaat** tröstlerinin yükselttiği **gökdelenler** alacak. Bu yapılar ve birkaç yüz yılda gelişmiş o muhteşem **mimarlık geleneği** bu şehri terkedecek... **İstanbul** nereye gitti ?   **Mâziye...** İşte bu.

kırk yıl önce akıllı bir kişi **"Süleymaniye** camii' ni yıksalar **kimse** aldırmaz" dedi... Bu toplumun geniş bir **bölümü** uzun yıllardan beri yirmi **gram** beyinle seksen tonluk **beden** sürükleyen eski çağların **dinasorlarına** benziyor... **Kuyruğu yanıyor** haberi yok...Yaşayan **fosil**... Canlı hikaye.

Değerli **dostlar** ! son **siyaset** yazım bu... **Klavyeye** söz geçirebilirsem, bundan sonra **yazmam...** Varsın **Yaradan** kendi mülküne **kendisi** sahip çıksın, **benden** bu kadar...
