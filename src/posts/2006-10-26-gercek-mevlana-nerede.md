---
title: "Mevlânâ Tanrı Aşkıdır"
date: "2006-10-26"
categories: 
  - "dervish"
---

    ![konya_mevlana.jpg](/uploads/2006/10/konya_mevlana.jpg)   Ölüm yıldönümü **kutlanmaz.** İslam yaşam biçiminde **ölüm yıldönümü** diye bir şey yoktur. Bir insan **öldüğünde** onun arkasından **tören yapmak**, "ah ...vah..." etmek **matem tutmak** müslümana **yakışmaz** böyle şey **İslam'da** yoktur.. Her yıl **doğum günü** veya   ölüm yılı **kutlamak** da yoktur. Kitaba bağlı **İslam geleneği** Ölüm konusunda tarihler boyunca **denenmiş** herşeyi sollayarak **"Kur'an okuma geleneği"** getirmiştir. Ölünün ruhuna **Kur'an okunur** ve bu devamlı **tekrarlanır...** Fırsat aranmaz. **Tarihleri** karıştırıp "bu adam **hangi gün öldüydü"** demek en azında **terbiye** dışıdır. Ölüye **rüşvet** vermek gibi... Doğaya aykırıdır. Bir **Müslüman** öldüyse hayırla **yad** edilir, şerle **yad** edilenleri de vardır, onlar için de **"Allah günahlarını affetsin..."** denir o kadar.

Şimdi **Mevlânâ**'yı anacaklar... **Mevlânâ**'nın   anılmadığı gün var mıdır. Bu ne **densizlik**...  Yakında birtakım afur tafurlu **adamlar** lüks salonlara dolup **söylevler** verecekler... **Mevlânâ**'yı anlatmayı deneyecekler... Aslında **Mevlânâ**'yı anlatıyoruz diye kendilerini **anlatacaklar**. Ben yarım yüzyıldan yana **bu olayın** içindeyim, bu kadar **zamanda** ve **Mevlânâ'**yı anlatmak için **yüksek** yerlere çıkan veya **kalabalığın** önüne düşenlerin içinde **Mevlânâ**'yı anlatanı görmedim, **dinlemedim**. Herkes **kendisini** anlattı. Herkes **Mevlânâ** gibi bir **ummanın** içinde kendi **tercihlerinden** yola çıkarak kendi **ruhunu**  dile getirdi.  Kendi **dar** penceresinden **Mevlânâ'**ya ulaşmayı **denedi**. Böylece **dünyaya** her zaman yeni **Mevlânâ**'lar yeni **Mevlânâcı**'lar çıktı. Bunlar yakında **Unesco**'nun paralarıyla **lüks** otellerin **lobilerin**i saracaklar, tantanalı **yemekler** yiyecekler, **Mevlevî âyini** diye **ziplenmiş**  yalan yanlış  sema' **toplantıları** seyredecekler. **Remiksli** sahte müzikler dinleyecekler. **Sıkılıp** dışarı çıkacaklar. **Sigara** içip gevezelik edecekler. Boş **tavana** bakacaklar.

Kısacası **dostlar**, kimse   **Mevlânâ**'yı anlatmıyor...herkes **kendini** anlatıyor... Bir dost dedi ki: "**işte bu doğrunun ta kendisidir**...zira **Mevlânâ** herkes içindir..."  Tamam dedim. **Mevlânâ** herkes için ama asıl **Mevlânâ** nerede ? Ne yazık ki şu yaşadığınız **çağ,** doğru **Mevlânâ**'yı bulacak kişilerin yaşadıkları bir  **çağ** değildir. Belki bu şans gelecek **nesillere** nasip olacak. Şimdilik insanlar **Mevlânâ'**yı değil,  **Şems**'i merak ediyor.

**Mevlânâ** bir **"evliya"**dır. Allahüâlem "**Merziyye"** mertebesindedir. Bu mertebe **Fenâfillah** hükmündedir.   **"Maşuk"** da derler. O **Hak aşığı'**dır. **Mevlânâ Tanrı aşkı** demektir. Bilirmisiniz **Tanrı aşkı** nedir ? **Tanrı**'ya varan sonra tekrar **Tanrı'**dan tüm evrene yayılan **Aşk'tır**.  Yaradılmış, yaratılmamış, **yaratılacak** her şeye **Ãşık** olmaktır. İşte bu **Aşktır**.  Aşk gelince **cümle eksikler** biter demişler... **O zaman** her şey **yok** olur.  **Kara deliğe** düşer, geriye **aşk** kalır...  **Aşk** herşeydir. Herşey **Aşk'tır. Aşk** hayatın ta **kendisidir**. Vesselâm.
