---
title: "Usta Havlu Atıyor"
date: "2003-10-29"
categories: 
  - Kargadan Haberler
---

WEB sayfasının istediği kıvamda ilgi görmeyişinden yakınan usta, yakında havluyu atmaya hazırlanıyor... Bir süredir kendi dostlarının teşvikleriyle, yakınmalarıyla işi götüren usta e-mail eksikliğinden iyice dertlere uğradı... İşin gidişatından kuşku duyuyor... Verilen emeğin zayi olmasından endişe ediyor... Gaaa... Gak... Gak. Usta bu sayfaya yazdığı yazıları bir zamanlar akşamları Orta Doğu gazetesine de gönderir ertesi sabah gazeteyi açtığında yazısını görünce keyiflenirdi. Gak... Gak. Sonra bir gün Orta Doğu gazetesinden ayda 100 lira istedi.Vermediler... Bütün israrlara, inatlaşmalara rağmen gazetenin sahibi Zeki Saracoğlu 30 yıllık ustaya 30 günlük yazı karşılığında ayda yüz lira bile vermedi... Halbukı usta yetmişli yılların başında o gazeteyi kuranların arasındaydı. O zaman Usta yazı işini bıraktı... Parasından değil, ilgi görmeyişinden... Çevirdi işi WEB sayfasına... ama gelin görün ki bir buçuk yıldır devam eden VEB sayfası da ilgisizlik belasına uğrayınca Usta bu “bu işlerden hayır yok...” dedi. GaK... Gak... Gak.Yazar-çizer takımının ilgiye ihtiyacı vardır. Bu adamlar ilgi olmayınca yaptıkları işi sürdüremezler. İlgi olmadı mı, bilgi de olmaz... İlgisiz bilgi bilgisiz ilgi işe yaramaz...Yazarlık bir çeşit “marifettir” yani hüner... eskiler demişler ki “ maarifet iltifata tabidir, iltifatsız meta'zayidir...” bugünkü türkçe ile “ hüner ilgiye bağlıdır, ilgi görmeyen hüner kayıptır...” İşte böyle,... Gak... Gak. Malları satılmayan bizim usta yakında kepengi indirecek... İflas bayrağını çekecek, işe son verecek... Bağrına taş basarak kalemini Boğaz köprüsünden aşağı atacak... Bilgisayarlarını bit pazarında satacak... Kitaplarını mezata verecek... arşivini kese kağıtçılara devredecek... kırk yıldır çektiği resimleri de köşe bakkalına... Ihı... Ihı... Ihı... Gak. Tasss, Tuss takır. tıkır. (Gagayı dala sürtme sesi...)Hoşça kalın...
