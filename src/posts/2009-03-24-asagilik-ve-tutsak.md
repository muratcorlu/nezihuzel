---
title: "Aşağılık ve tutsak"
date: "2009-03-24"
categories: 
  - "bas-yazi"
---

![](/uploads/image/_Kemal_Ataturk(1).jpg)

Gazi **Mustafa Kemâl Paşa**, 15 Haziran 1919 günü Amasya’dan Diyarbakır Valiliği’ne şu telgrafı göndermişti:

_“Bütün memleketin **varlığını** ve bağımsızlığını kurtarmak için birleştiği şu **tarihî günlerde**, bir yabancı milletin himayesine sığınarak **aşağılık ve tutsak** yaşamayı yeğ tutan her türlü görüşün dağıtılması pek **vatanî** ve gerekli bir görevdir”_

Bu sırada **İstanbul**’dan **Anadolu**’daki valilerine telgraf çeken **Damat Ferit Paşa** hükümeti, **Montrö** andlaşmasının şartlarına uygun olarak **tam ters** isteklerde bulunuyor, bu andlaşmaya dayanan **muttefik** kuvvetlerinin girişecekleri her türlü **işgal hareketlerine** karşı direniş gösterilmemesini tam **teslimiyetle** istiyordu.

Bazı valiler **Mustafa Kemal’**e, bazıları **Damat Ferit’**e uydu. Görevini  bir **ingiliz**’e bırakmasını öneren **Sadrazam Damat Ferit Paşa’**ya  **Mazhar Müfit Kansu**, “Vatanı satacak kendine başka bir **vali**  bul…” diye cevap vermişti.

1918 asr-ı **miladî** yılının son aylarına doğru, **Anadolu Türk vatanında** görevli Türk yöneticilerinin iki seçeneği vardı: **Galip** düşmanla iş birliği yaparak “**aşağılık ve alçakça**” yaşamak veya şerefli bir ölümle şu **dar-ı dünyadan** çekip gitmek…

**Mustafa Kemal Paşa** ve fevkalade yüksek **erdemler** taşıyan bir grup yürekli vatansever **askeri** ve **mülki** erkân, **Türk tarihine** yakışan biçimde, ikinci **seçeneğe** sarılmıştı. Yani “**aşşağılık ve alçakça**” yaşamak yerine gerekirse **şehit** olarak yeryüzünden **şerefle** ayrılmak.

Aradan **seksen** yıl geçti. **Ülkenin** yanıbaşında bir başka **ülkede**  bir  savaş daha oldu. Bu savaşta o **ülke** yenildi, **yabancı** taarruzuna uğradı. yöneticileri **yargılandı** asıldı, işgalciler kendilerine yeni **yöneticiler** buldular, **cakma** bir hükümet iş başına geldi. Bu **hükümetin** toplama yöneticileri **topraklarını** yakan, yıkan ve **yağma** eden yabancı güçlerle **iş birliği** yaptılar, onlara yol gösteriler ve “**barışın gereği budur**” diyerek “**aşağılık ve alçak**” bir tutum içinde **tutsak** yaşamayı yeğ gördüler. **Kabul edilmez** görevlerle **aşağılık, alçaklık** ve **tutsaklığı** seçtiler.

Bu ülkede **Mustafa Kamal Paşa’**nın yerinde oturan bu günkü değerli **devlet başkanımız** da “barışın **gereği**” budur  ve “**vizyonumuz** aynı” diyerek gidip o **alçaklarla** görüştü. Ne çeşit ve nasıl bir “**barış**” konuştuğu **merak** konusudur. Bu uydurma siyasi **temasın** her noktası ve her çeşit **söz** ve öneri **Mustafa Kemal ruhuna** ve **Türk siyasi ahlakına** terstir… Dayanılmaz bir **yürek** yarasıdır. 

1871’de **Alman** ordusu **Paris** kapılarına dayandığında içerde “**Paris Komünü**” adıyla tarihin ilk acımasız **sosyalist** ayaklanması oluyor ve **kan gövdeyi** götürüyordu. Sokakların **ölülerle** dolup taştığı bir sırada **Almanlar** gelecekte dünyayı altüst edecek **tehlikeyi** önceden fark edip devrin **Fransız Cumhurbaşkanı Tiers’**e yardım teklif ettiler. Tiers : “Bu bizim **iç meselemizdir**, karışmayın dedi…”

Herhalde **Tiers**, Amerikan ordusu ile bir olup **terörist** diye kendi vatandaşlarını parçalayan “**alçak ve tutsak**”  **Irak** yöneticilerinden daha şerefliydi. Tarih **hükmünü** veriyor… Bedenler **topraklarda** çürüdüğünde geriye **temiz** isimler kalır. Adınızı da yanlışlıkla **kirlettiyseniz** yazık olmuştur sizlere… Keşke **hiç** yaşamasaydınız.
