---
title: "Sarhoş Karga Yakalandı"
date: "2003-10-18"
categories: 
  - "kargadan-haberler"
---

Reuters ajansının Geçen Pazartesi günü Berlin'den verdiği bir habere göre Alman polisi sarhoş bir kargayı yakaladı Ha...Ha...Ha...gak...gak...gak... hıııı...hı...hı... Karga'nın ne içip sarhoş olduğu anlaşılmadı ama verdiği zarara bakılırsa oldukça güçlü bir alkol almış olmalı. Alman kargası ne içer...? Bira içer. Fransız kargası olsa “armanyak” içer “kalvados” içer...Bununki pek bira sarhoşluğuna benzemiyor zira olaya el koyan Dortmund polisi diyor ki “Karga tamamiyle sarhoştu...” Polisin varsayımına göre sarhoş karga, kediler için hazırlanmış bir gıda yüzünden kafayı bulmuş... gak...gak...gak... Bir kadına ve bir genç kıza saldıran Karga ytakalanarak hayvanlar için hazırlanmış bir “sığınma evine” kapatılmış. Bu karga ırkımızın şerefine leke sürdü...Gak.Gak.Gak. Ben böyle işe kızarım. Zira şimdiye kadar bir karganın kafayı çekerek ona buna saldırdığı hiç duyulmadı... Kargaların içki içtiği de duyulmadı...İçsele bile insanlar gibi sarhoş olup pislik ettiklerini kimse görmedi... Gak Gak...ıhı...ıhı... Özür dilerim o yaşlı kadın ve genç kızdan... Her toplumda iyiler ve kötüler vardır... İyi kargaların hatırına kötü kargaları affetsinler. Onsekiz günlükten küçük kargalara da içki satılmasın... tısss...
