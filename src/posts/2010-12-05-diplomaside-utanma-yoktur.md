---
title: "Diplomaside utanma yoktur"
date: "2010-12-05"
categories: 
  - Destur
---

[![30-1.jpg](/uploads/2010/12/30-1.jpg)](/uploads/2010/12/30-1.jpg "30-1.jpg") A.Cevdet Paşa (1822-1895)i

Bir süre sonra **yıkıcı** bir **fırtınaya** dönüşeceği kesin olan **Wikileaks** belgelerinin getirdiği yeni **ilham** rüzgarlarıyle tarihe de **pencere** açılacağı anlaşılmaktadır. Bu **pencereden** yeni gerçekler hayatımıza dolacak ve asıl “**kamu oyu yargılaması”** ondan sonra başlayacaktır. Ben şimdiden bu **pencerey**i açıyor ve devlet adamlarının hatta **Fransa İmparatoru III. Napolyon**’un utanmadan halka nasıl yalanlar söylediklerini  **Osmanlı**’nın yetiştirdiği  tarihçi ve Hukukçu Ahmet Cevdet Paşa’nın notlarından  arzediyorum:

“İttifakat-i düveliye daima **menafi-i müştereke** üzerine tesis oluna gelmiştir. Ve iki devlet **beyninde** dostluk ve **safvet** denilen şey menafide **iştirakden** ibaret olduğu halde her biri kendi **menfaati** için diğerini **aldatmağa** çalışması emr-i tabiidir.”

Günün **Türkçe**’si ile şöyle: “**Ulusların** birbiri ile anlaşması **ortak çıkarlar** üzerinde kurulmuştur. İki **devlet** arasında dostluk ve **dürüstlük** denen şey **ortaklığa** katılmaktan **ibaret** olduğu halde her birinin kendi **çıkarları** uğruna diğeri aldatmaya çalışması doğaldır.”

Paşa bu aldatmaca sırasında “**diplomasi”** namı altında özel bir **ilim** geliştirildiğini de şöyle anlatmaktadır:“Ve buna dair olan **malumat** bayağı bir fen olarak (**Diplomasi**) denilüp daima **süfera** mükâlemelerinde **lisan-ı diplomasi** üzre bir takım ibarat-ı **müpheme** ve tabirat-ı **muhtemele** ifade-i meram ve **safvet** ve dostluğa dair olan **kelimatı** dahi bu kabilden olmak üzere **ilave-i kelam** ederler..."

Türkçesi “ Bir **fen** olarak geliştirilen diplomasi de “**elçiler** arasındaki konuşmalarda bir takım **anlaşılmaz** kelimeler ve **hayali değimler** kullanmak ve **dürüstlük** ve dostluğa ait **kavramları** da  bunlara  eklemektir”

**Paşa** bu açıklamalardan sonra en büyük **bombasını** şöyle patlatıyor: “**diplomatlıkta** utanmak gailesi ve **doğruluk** daiyesi yoktur.” Yani “Diplomaside **utanma** zorunluluğu ve dürüstlük **gayreti** yoktur”

Paşa bundan sonra son devirde  **Osmanlı** devlet adamlarının aldana **aldan**a aldatmayı Öğrendiklerine işaret etmekte ve '**Fransa İmparatoru III. napolyon**'dan dan şöylece söz etmektedir:  "Elhasıl vükela-yı **Devlet-i Aliyye** ol vakte kadar **Napolyon**'un yalanlarına pek çok **aldandılar**. Lakin aldana aldana **aldatmayı** dahi öğrendiler"

Tarihçi **Ahmet Cevdet Paşa**”nın bu sözlerinin üzerinden **yüz otuz yıl** geçmiştir. O zaman **III. Napolyon**’un yalancılığından ve **utanmazlığından** bahseden Paşa’nın, bu günlere gelerek önceki **Amerikan** Cumhurbaşkanının “**nukleer silah var**” diyerek olmadığını bile bile **Irak**’ı cehenneme çevirdiğini, buna devrin İngiliz başbakanı **Tony Blair**’in de iştirak ettiğini sonra her ikisinin de “**nükleer silah var dedik ama yokmuş**” diye sergiledikleri **utanmazlık** ve **sahtekarlık** karşısında neler diyebileceğini **merak** ediyorum.

**Diplomaside** utanmazlık **yüz yirmi yıl** önce yokmuş, şimdi de **yok**..Keşke aradan geçen bunca **zaman** içinde  olsaydı. **Utanmazların** yüz  yirmi yıl sonra da **utanmazlığa** devam etmeyeceklerini kim **garanti** edebilir ?

**Yazık** !.. Şu güzelim **yeryüzü** bu kadar **mel’aneti** kaldırmaya layik değildir.
