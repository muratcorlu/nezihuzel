---
title: "Şeytan'a Göz kırpıyor"
date: "2006-11-23"
categories: 
  - Baş Yazı
---

**![papaz.jpg](/uploads/2006/11/papaz.kucukresim.jpg)**

  **"**İl Papa" Salenia **Brocca** 1999

**Regensburg** konuşmasından sonra **Papa**'nin peygamberine sövdüğü bir **Müslüman** çoğunluğun yaşadığı ülkeye gitmesindeki **garabeti** bir gün **Vatikan** yöneticileri anlayacaklardır. **Papa'**nın **Türkiye**'ye gelişi **Türk** halkı adına ne kadar **anlamsız** ise iki bin yıllık **Vatikan yönetimi** için de o kadar **verimsiz** olmalıdır.

Ne çare ki **Vatikan** da **Vatikanlığını** kaybettiği için kendini bu **tehlikeye** attı.   **St. Pierre Katedrali**'nin uzun koridorlarında ve **Papalık** makamının süslü **odalarında** tek bir akıllı **papaz** kalmadı mı ki, söylesin o **Papa**'ya ki :"adamların **peygamberine** çattın, hiç olmazsa unutacakları zamana kadar bir süre **oralarda görünme**..." desin... Acaba **Papa** ve **kumpanyası** başka bir **amaç** mı taşıyor ? gizli gizli birşeyler mi **çeviriyor** ? Ettiği hakareti kendisi unutmuş, **aldırış** etmiyor... Kendi **makamını**n şerefini   **çürütme** pahasına **Müslümanların** yaşadığı bir **ülkeye** ayak basıyor... Değil **Papa**, sıradan bir **insan** bile bu kadar **yüzsüz** olamaz... İnsanda biraz **utanma** ağırlanma olmalı.

1248'de **Yedinci  Haçlı** seferine katılan **Fransa** kralı IX. **Louis**'e savaşta esir olunca **Mısır**'da nasihat etmişler " sen akıllı bir **adamsın** gemiye binip, bu kadar **denizleri** aşıp, bunca **Müslüman**'ın yaşadığı   bu tehlikeli **ülkeye** nasıl geldin ? Sen **mahkemede** tanık olsan, **şâhitliğin** kabul olmaz" Kral "**neden** ?" diye sormuş "Mahkeme, senin **deli** olduğuna hükmeder" demişler.

Bu ziyaret vaktiyle **Halifelerin** yaşadığı bu **coğrafyada** ne kadar **muhteşem** bir rezillikse **Vatikan** için de öylesine çok yönlü bir **tehlikedir**. Hiç kuşkusuz Bu olaydan **Vatikan** zarar görecek... Hatta **değerli** dostlar, **Papa**'nın böylesine fütürsuzca **İslam'a** saldırmasından Türk Ortodoks dünyası bile **rahatsız** olacak, belki o, **dillerden** düşmeyen **Ortodoks-Katolik** yakınlaşması dahi arada **kim vurduya** gidecek. Bir devlet olan **Vatikan** nasıl olur da böylesine azim bir **siyasî**   hâtâ yapabilir. Bu hâtâ değil planlı ve sinsi bir **politika** olmalıdır. O **Papa**'dır dinini çeşitli yollardan yaymayı düşünecek. Neden **Türkiye** yöneticileri buna araç oluyor...?

Papa'nın **Regensburg** üniversitesinde **sözlerini** naklettiği, benim de bir kere daha **nakletmeye** dilim varmadığı **sözleri** söyleyen **Bizans İmparatoru** veya herkimse   o lafları yedi yüz yıl önce **haçlı seferlerinin** sonuna yaklaşıldığı bir **dönemde** söylemişti. O, **İslam-Hırıstiyan** savaşında bir tarafın **kumandanı** olarak öyle konuşmuştu. Şimdi **Papa Retzinger** savaşa kaldığı yerden sanki **devam ediyor** gibi... Batı basını **Papa**'nın bu inanılmaz tavrını eleştirirken "**ne dediğini biliyordu**..." diyor. O halde sayın **Müslümanlar** hazırlanın ! yeni bir **haçlı** seferinin tam ortasındayız. **Papa** ne dediğini biliyor ve **Haçlı seferlerini** başlatan **Papa II.Urben** gibi savaşa devam emrini veriyor...  

**Papa**'nın   **Türk** hükümetini sollayarak bu **topraklarda** kendi başına **hareket** etmesinin anlamı nedir ? Bir **tarafın** kumandanı, **savaşa** girdiği karşı tarafın **ülkesinde** böylesine **serbest** dolaşabilir mi ? o ülkeye o **halka**, onun **evinde**, kendi yurdunda, kendi **vatanında** böylesine **saldırıda** bulunabilir mi ? **Dünya** nerelere vardı...    **Papa** geldiği gün tevkif edip **nezarethaneye** atmalı. Biri Türkiye'de böyle bir **suç** işlese yıllarca mahkeme ederler...

**Radikal** gazetesinde bir başlık "Türk'ün **Papa** ile imtihanı..." Bu   sözün ne kadar **saçma,** kırıcı ve **yıkıcı**   olduğunu o **gazeteyi** yönetenler acaba farketmediler mi ? O kişiler eğer **Türk ise** rahatsız olmadılar mı ? **Türklerden** ve Müslümanlardan **utanmadılar** mı ? Türkler neden **Papa ile** imtihan olsun ? Yetmiş milyonluk bir **halk kütlesine** bir günlük gazetenin yaptığı şu **hakarete** bakın... Bize ne oldu **dostlar ?**

**Ayasofya'**da bir takım kişiler **namazlı eylem** yapmış, **Kültür Bakanı** diyor ki **"ibadethaneyi basmışlar.**.." Al bir saçmalık daha... **Ayasofya** ibadethane değil ki, orası bir **müze...** Eğer siz oraya **"ibadethane**" diyorsanız o zaman namaz niye **"baskın**" olsun... **İbadethaneden** murat Kilise ise, **kilisede** de namaz kılınır...**Cami** ise zaten kılınır. **Atilla Koç** da başını duvara vurdu... İtiş kakışta **kaynadı** gitti.

**Papa**'nın **Türkiye**'ye gelişi ile **Papa**, ve **Vatikan** Türk **siyaset** sahnesine girdi. Papalık basın bürosu başkanı **Frederico Lombardi** şimdi **Deniz Baykal, Abtullah Gül** gibi siyasetimizin tam ortasında... Sanki **Papalık** kralları diz üstü **yürüttüğü** yüzyıllar öncesinde gibi şimdi **Türk devlet adamlarını** diz üstü yerde yürütüyor... **Hayret ki hayret**...Gel de bu işe şaşma... bu iş **çadır** tiyatrosuna döndü... **Gülelim eğlenelim...**

**Lombardi** burada olanları saati saatine **izliyor**, anında demeçler veriyor "**Ayasofya olay**ı bizi bağlamaz" diyor... Aziz kardeşler... Avrupa'da **tüm ortaçağ** boyunca yüzyıllar süren **Papalık** zülmünden ve **kilise** baskısından kurtulmak için **amansız**   **mücadele** veren oranın laik **efeleri** gelin de bizi **Vatikan**'dan kurtarın. Bunlar önce sizin **hırıstiyan** dininizi bozdu, sizi **dinsiz** imansız bıraktı. Şimdi **mistik** bir histeri içinde **bize saldırıyorlar**. Orayı bitirdiler buraya **döndüler.**

Ey **modern** dünyanın **demokrat** kahramanları, din yerine **"insan hakları**"nı koyan sizler, yürekli "**demokratlar** " neredesiniz ?   Bir **ulus**, din diye dinsiz **paranoyakların** eline düştü... **Dünya**'nın manevî **dengesi**   bu kadar **çöküntüyü** kaldırmaz... Bize yardım edin. Vaktiyle **kral yiyen** o zalim Papayı**, Roma'nın bir mahallesine sıkıştıran sizler, bizden daha tecrübelisiniz,** gelin ve bizi de bu azaptan **kurtarın**. Yoksa **Papa** yeniden dünya savaşı çıkaracak. **Arslan yürekli Richard'**ın bugüne kolonlanmış kopyasını buldu bile... **Şeytana** göz kırpıyor...
