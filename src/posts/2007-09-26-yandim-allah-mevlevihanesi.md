---
title: "Yandım Allah Mevlevîhânesi"
date: "2007-09-26"
categories: 
  - Dervish
---

[![2-copy.jpg](/uploads/2007/09/2-copy.jpg)](/uploads/2007/09/2-copy.jpg "2-copy.jpg")

Gece gazetede oturuyorduk, “**yangın var**�? dediler. **Muhabirle** ile birlikte arabaya binip **yollara** düştük, **Merkez Efendi** tarafına yöneldiğimizde **gök yüzünde** kızıllığı ,yaklaşınca **itfaiye arabalarını**  sonra da ateşleri gördük. Aman **Allahım..!** “**Mevlevihâne yanıyor...�?** **Yenikapı Mevlevihânesi** alevler içinde... **Gözlerime** inanamadım...**Yıl 1961, aylardan eylül**. Ben **Milliyet**'te **foto** muhabiri. **Gazeteciliğimin** ilk günleri.

Bir hafta önce **iç mekân, dış mekân** tüm resimlerini çekmiştim, sanki **yanacağını biliyor** gibi...Benden birkaç **gün önce**, orada gençliğinde sema’ etmiş **Osman Dede** gelmiş, **türbeleri** ziyaret etmiş, **semâhâne'**de birkaç çark atmış, sanki **Mevlevihâne**’nin yakında **yanacağını biliyor gibi**...

Onu **Ceylan** bey izlemiş, **Ceylan bey** dergâhların açık zamanında burada “**ihyâ günleri**�? mutrıba çıkar, **naat** okurmuş. O da **Osman Dede’**den sonra **camı kırık**, **kapısı yıkık, döşemesi çökük, harap** Tekkenin gıcırtılı merdivenlerinden **Mutrıb mahalline** çıkarak “**naat**�? okumuş... Sanki **Tekke'**nin **yanacağını biliyor gibi...**

Ve **Tekke yanıyor**... **İsmail Dede Efendi’**nin**, büyük Itrî’**nin**, Kutbünnayî Osman Dede’**nin**, Kütahyalı Ebubekir Çelebi’**nin**, oğulları Ali Nutkî, Nâsır Abdülbâki, Künhi Abdürrahim Dede’**lerin**, vâkıf sahibi Yeniçeri kâtibi Malkoç Mehmet Efendi’**nin **Sakız fâtihi Kapudanı Derya Amûcazade Hüseyin Başa'**nın, **Kemalî** **Ahmed Dede'nin** tekkesi, gecenin **karanlığında** gökyüzüne **alevler,** dumanlar savurarak **gürül gürül** yanıyor... Ortalık **mahşer** yerine dönmüş, eski kuru **tahtalar** çıtırdayarak **hızla** tutuşuyor, **kalaslar** birbiri üstüne devriliyor, **gökyüzünde** korlar, **kızıl çiviler** uçuşuyor, sıkılan sular **buhar olup** kayboluyor, büyük gürültülerle **çatılar çöküyor**... Kimsenin elinden **bir şey** gelmiyor, herkes gözünü **felâkete dikmiş** öylece bakıyor...

**Makinamı** çalıştırdım, **alevlerin taaa yanına kadar** sokularak **detay** resimleri aldım, sonra **Sultan Reşat kapısı** denen  **doğudaki** büyük kapının önünden **Doğu cephesine** bakan büyük girişi, henüz **ayaktayken** resimledim. **Çekmediğim** boyut, **objektifi** çevirmediğim yön kalmadı, “**yeter artık yanacaksın**...�? diye bağırdıkları ana kadar, **deliler gibi** çalıştım, **çırpındım** durdum, O yıllarda oturduğum  **Üsküdar**’daki evim **yansa** bu kadar **uğraşmazdım.**

Ve **Tekke** yandı... kül oldu, geriye **dümdüz bir arsa** kaldı. Bir de **mezar** çukurları. Ben de içinde **onunla beraber yandım**... Keşke diyordum, gerçekten **kendimi alevlerin ortasına** atsaydım da bu **belâdan kurtulsaydım**. Böyle bir **manzarayı** seyretmek değil **düşünmek** dahi gelmezdi elimden...

**Gazeteye** döndük, **filmleri** banyo ettik, **yazı işleri** masasına koyduk, ben **tekrar** arabaya binerek **vakit** geçirmeden **yangın** yerine...

**Tekke**’nin bu gün yaşı **seksenlere** varmış, **Burhan** isimli bir emektarı vardı. Burada **kârgir Tekke binasının** bir odasında **yatar kalkar**, hizmet ederdi. **Ömrünü bu binaya adamıştı,** kimsesi yoktu, **Yenikapı Mevlevîhânesi** onun vatanıydı. **Ruhu** burada, bu binanın **yosunlu duvarları**, uzun **loş koridorları**, yıkık **tavanı**, ot bürümüş, dağınık **bahçeleri,** devrilmiş **mezar taşları,** selvileri, **taşı toprağı** arasına **sıkışmıştı**. Her zaman **hızlı ve heyecanlı** konuştuğuna ona “**polis**�? lakabını takmışlardı. O sırada **Türkiye Çocuk Esirgeme kurumu’**na verilmiş ve **bir çocuk yuvası** olan **eski Yenikapı Mevlevîhânesi** ile ilgili **her konuyu** bilirdi, en ufak bir **detayı** büyütüp şişirerek **dik sesiyle** dakikalarca anlatır, en **ilgisiz kişileri** dahi **Mevlevîhâne**’ye ve onun kültürüne **hayran** bırakırdı. **Cahildi,** okumuş yazmışlığı yoktu ama **Mevlevîhâne** sanki onun **adına** ayakta duruyordu.

**Burhan,** yangın gecesi ortalıklarda yoktu. -**Kilyos**’a gitti... dediler. Artık bir **tarih enkazı** olan yıkık **Mevlevîhâne’**nin boş arsasına yaklaşırken  **içimden** diyordum ki: “**şimdi bu adam gelip bu hâli görünce herhalde intihar eder**...�?

**Yangın yerine** oldukça yaklaşmıştık. Henüz **dumanları tüten** enkaza vardığımda bir de ne göreyim, **Burhan** iş elbiselerini giymiş, eline bir **kürek** almış, **moloz** kaldırıyor... Yarısı yanmış, yarısı yanmamış **sandukaların** arasında **Dede**’lerin mezarlarını arıyor, yanına yaklaşıp **yüzüne hayretle baktım**, beni görünce **gülümsedi**... Gözlerinde üzüntü **işareti** aradım, bulamadım... **Bakışlarında en ufak bir sıkıntıya rastlamadım**, şaşkına dönmüştüm: – **Burhan** dedim, gördün mü **bak** ne oldu ...? – **Olsun** dedi... Ne var, **hizmete** devam...

Konuşmadı **benimle...** küreği sallamayı **sürdürdü**, bu ne biçim **adamdı yarabbi**... Demek ki bu **olağanüstü varlık**, yıllarca o T**ekkenin maddesi değil, manası ile yoğrulmuş,** işe devam ediyor... **Hizmeti** aksatmıyor. Eskiden **Tekkeye** bakarken, şimdi **Tekke’nin küllerine** bakıyor... Kazma kürek **yangın** yeri temizliyor.

Aradan uzun **yıllar** geçti, **Burhan’**a yine orada bir **yer** verdiler. **Tekke** sonra bir kere daha yandı. İlk **yangından** sonra **Milliyet’**in o yıllarda ünlü köşe yazarı **Üstadım Ref’i Cevad Ulunay “Yandı da kurtuldu...�?** diye yazmıştı, demek **kurtulamamış....** Bir kere daha yandı **Mevlevîhâne**... “**Yandım Allah Mevlevîhânesi**�? oldu.

Şimdi **Tekke’**yi onarmışlar, kim onarmış ? **bilemiyorum. Zeytinburnu Belediyesi** diyorlar, veya **Vakıflar Bölge Müdürlüğü** her kim ise ?  **Allah** onlardan razı olsun. Bina **yeniden doğmuş oldu**, ama benim **haberim olmadı**, yüklenici **işi bitirmiş** benden **resimleri,** istiyor... Sonra da **unuttu**, açılışa davetiye bile **göndermediler...**

**Hayırlı olsun, Allah** devlete millete, **kültüre** bağışlasın, **inşallah bir daha yanmaz**... Ama bu defa da **ne işe yarayacağı belirsiz**, **Mevlevî müzesi** olacakmış....

**Mevlevihâne** ortaya çıktı, içine koyacak **Mevlevî** yok... **Müze** olursa **tennure** giydirip karton **manken** koyarlar, bence “**döner sermaye**�? lerden daha iyidir...
