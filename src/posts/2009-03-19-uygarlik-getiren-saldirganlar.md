---
title: "Uygarlık getiren saldırganlar"
date: "2009-03-19"
categories: 
  - "gunun-cilesi"
---

![](/uploads/image/asker_ve_afganistan.jpg)   ![](/uploads/image/Afganistan8217da_bir_kz_ocuu.jpg)

Türkiye Dış İşleri Bakanı sayın **Ali Babacan** “Afgan halkı ülkesindeki **yabancı birlikleri** işgal kuvveti olarak görüyor…”  dedi. Bakan, **Afgan halkının** bu görüşünü sanırım **yanlış** olarak niteledi, zira **Bakana** göre o ülkeye gelen o **işgal** kuvvetleri Afganlılara “**barış ve medeniyet**” getirmek üzere o **topraklarda** bulunuyorlar. Aynen **Amerikan** Birliklerinin **Irak**’ta bulunuşu gibi… **Afgan halkı** eğer barış ve **medeniyetten** yanaysa o işgal kuvvetlerine **direnmemek** ve o kuvveti **sevmek** zorundadır.

**Türkiye'**yı bundan **doksan yıl** önce işgal etmek isteyen **Batılı güçler** de bu topraklara “**barış ve medeniyet”** getirmek üzere gelmişlerdi, acaba **Türkler** o insanlara neden direniş gösterdi  ? şimdi **Afganlılar** neden direniş gösteriyor da “bu **adamlar** iyi ki geldi” demiyorlar… ? keşke **Türkler** de vaktiyle direnmeselerdi de “**medeniyet ve barış**” ülkelerine erkenden girip **saltanat** sürseydi.

Yeryüzünde bir başka **ülkeyi** işgal eden her **askeri güç** bu iddiayı taşımıştır. **Dünya** kuruldu kurulalı saldırgan **saldırısına** gerekçe olarak **barış ve medeniyetten** söz etmiştir. Hiç bir saldırgan kurbanına  “**ben seni yok etmek üzere geldim**” dememiştir. **Saldırganlar** kendilerine göre hep **medeniyet** (!) getirirler. Medeniyeti temsil ettiklerine **yürekten** inanmışlardır. Herkesi kendi **medeniyetlerine** uymaya çağırır, uymayanı **öldürürler**. İcat ettikleri **uygarlık** kavramına **uymayanı,** kendi manevralarını bozduğu ve **gerekçelerini** çürüttüğü için **can düşmanı** bilirler.

  
**Medeniyeti** istemeyenler direnirler… Bakan **Babacan**’a göre 1918’de **Gelibolu** harbinde İngiliz saldırısına **“dur**” deyen  Mehmet “**medeniyetten**” yana tavır koymamış “**dünya barışına**” katkıda bulunmamıştır. **İstanbul’**da limana yayılan 52 parça **düşman gemisini** gördüğü zaman “**geldikleri gibi giderler**” diyen **Mustafa Kemal Paşa** da düşmanı küçümsemek ve **geriye** göndermek üzere yola çıktığında “**medeniyetten yana**” olmadığını kanıtlamıştır…

**Düşmanı** asla topraklarına sokmayarak **nesiller boyu** direniş gösteren ve tarihin en **şerefli savunma** ordusunu meydana getirmiş olan bir **millettin** şu anda dış politikasını yürüten **adamın** haline bakın siz… Bu zat **Mustafa Kemal Türkiyesi**’ nin dış işleri bakanıdır. **Yusuf Kemal Tengirşenk’in**, **Fuat Köprülü’nün**, şehit bakan **Fatin Rüştü Zorlu’nun** makamında oturuyor.

  **![](/uploads/image/afganistan.jpg)  Afgan** halkına ülkesindeki, yabancıları **işgal** kuvveti olarak görmemesini tavsiye eden bu bakanı derhal yerinden alaşağı edip oturduğu **makam koltuğunu** dezenfekte etmek gerekir… Mensup olduğu **hükümetin** bir daha böyle bir bakana görev vermemesi için **siyasal iktidar** ve adı ne olursa olsun ülkenin **yönetici sınıfı** önlem almalıdır. **Türklerin** bundan daha **haysiyetli** bir bakan çıkarması sanıldığı kadar **zor** olmamalıdır.

Yaşadığımız **“uluslararası ticaret ve sanayi şirketleri”** çağında ülkelerin, **devletlerin** ve halkların şeref ve haysiyeti artık eskisi gibi **titizlikle** korunamıyor, her şey “**çözümler**” adı altında yılışık **pratik** önlemlerle hallediliyor, devlet şerefinin adı “**tabu**” insan ve toplum haysiyetinin adı “**gereksiz saplantı**” sayılıyor, Bilmem ki biz **eski kafalı** insanlar, bu yeni **düzene** nasıl ve ne **zaman** alışacağız.

**Dünyanın** gidişatında gelmiş geçmiş cümle **diplomatik kuralları**, denenmiş ve geliştirilmiş **ilkeleri,**  devlet ciddiyetinden gelen sağlam **düsturları**, bir kenara bırakmayla ve en sonunda “**devlet adına kurşun atmayla** “  kim nereye kadar güçlü olacaktır merak ediyorum…

Buna devlet değil **eşkiyalık** derler.
